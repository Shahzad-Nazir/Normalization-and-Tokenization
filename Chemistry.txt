تعارف
وہ علم جو اس دنیا کو سمجھنے کا فہم عطا کرتا ہے سائنس کہلاتا ہے جبکہ کیمسٹری سائنس کی وہ شاخ ہے جو مادے کی ترکیب ، ساخت خواص اور مادوں کے ری ایکشنز سے متعلق ہے ۔ کیمسٹری ہماری زندگی کے قریبا ہر پہلو کا احاطہ کرتی ہے ۔ سائنس اور ٹیکنالوجی کی ترقی نے ہمیں روزمرہ زندگی میں بے شمار سہولیات فراہم کی ہیں ۔ ذرا تصور کریں کہ پٹیروکیمیکل مصنوعات اور ادویات ، صابن اور ڈیٹرجنٹ ، کاغذ اور پلاسٹک ، پینٹ و رنگین مادے اور مختلف اقسام کی کیٹرے مار ادویات کا ہماری زندگی میں کتنا اہم مقام ہے ۔ یہ تمام سہولیات کیمیادانوں  کی کاوشوں کا ثمر ہیں ۔ بےشک اس سائنسی ترقی کے نقصانات بھی ہیں جیسے کیمیکل انڈسٹری کی ترقی نے زہریلے مادے پیدا کرنے کے علاوہ ہوا اور پانی کو بھی آلودہ کیا ہے ۔ جبکہ دوسری جانب کیمسٹری ہماری صحت اور ماحول کو بہتر بنانے ، قدرتی وسائل کو تلاش کرنے اور انھیں محفوظ کرنے کا علم اور طریقے بھی فراہم کرتی ہے ۔ اس باب میں ہم کیمسٹری کی مختلف شاخوں اور اس کے بنیادی تصورات اور تعریفات کا مطالعہ کریں گے ۔ کیمسٹری کی شاخیں 
یہ ایک حقیقت ہے کہ ہم کیمیکلز کی دنیا میں رہتے ہیں ۔ ہم سب بعض ایسے زندہ اجسام پر انحصار کرتے ہیں جنہیں اپنی بقا کے لیے پانی ، آکسیجن یا کاربن ڈائی آکسائڈ کی ضرورت ہوتی ہے ۔ آج کیمسٹری زندگی کے ہر پہلو میں وسیع عمل دخل رکھتی ہے اور دن رات بنی نوع انسان کی خدمت کر رہی ہے ۔ کیمسٹری کو مندرجہ ذیل اہم شاخوں میں تقسیم کیا گیا ہے : فزیکل کیمسٹری ، آرگینک کیمسٹری ، ان آرگینک کیمسٹری ، بائیوکیمسٹری ، انڈسٹریل کیمسٹری ، نیوکلیئر کیمسٹری انوائرمنٹل کیمسٹری اور اینالیٹیکل کیمسٹری ۔
فزیکل کیمسٹری
کیمسٹری کی وہ شاخ جو مادے کی ترکیب اور اس کے طبیعی خواص کے مابین تعلق اور ان دونوں میں ہونے والی تبدیلیوں کا مطالعہ کرتی ہے فزیکل کیمسٹری کہلاتی ہے ۔ کیمسٹری کی اس شاخ میں ایٹمز کی ساخت مالیکیولز کی تشکیل کے علاوہ گیس ، مائع اور ٹھوس اشیا کے طرزعمل ،ان پر ٹمپریچر کی تبدیلی اور ریڈی ایشن کے اثرات کا مطالعہ بھی کیا جاتا ہے ۔
آرگینک کیمسٹری
آرگینک کیمسٹری کاربن اور ہائڈروجن کے کوویلٹ کمپاؤنڈز ہائڈروکاربنز اور ان سے ماخوذ کمپاؤنڈز کے مطالعے کا نام ہے ۔ آرگینک کمپاؤنڈز قدرتی طور پر پائے جانے کے علاوہ لیبارٹری میں بھی تیار کیے جاتے ہیں ۔ آرگینک کیمسٹ قدرتی اور لیبارٹری میں تیار کردہ آرسینک کمپاؤنڈز کی ساخت اور ان کے خواص متعین کرتے ہیں ۔ کیمسٹری کی یہ شاخ پٹرولیم اور ادویات کی صنعتوں کا بھی احاطہ کرتی ہے ۔
ان آرگینک کیمسٹری 
ان آرگینک کیمسٹری کائنات میں موجود تمام ایلیمنٹس اور کمپاؤنڈز کے مطالعے پر مشتمل ہے ۔ سواۓ ان کمپاؤنڈز کے جو کاربن اور ہائڈروجن پر مشتمل ہوں یعنی آرگینک کمپاؤنڈز ۔ کیمسٹری کی یہ شاخ کیمیکل انڈسٹری کے ہر شعبے مثلا شیشہ سازی ، سیمنٹ سرامکس اور دھات سازی  وغیرہ میں استعمال ہو رہی ہے ۔
بائیوکیمسٹری
کیمسٹری کی وہ شاخ جس میں ہم جاندار اجسام کے اندر پاۓ جانے والے کیمیائی مادوں کی ساخت ، ترکیب اور ان کے کیمیائی عمل کا مطالعہ کرتے ہیں بائیو کیمسٹری کہلاتی ہے ۔ اس شاخ کے تحت جانداروں کے اندر انجام پانے والے تمام ری ایکشنز کا بھی احاطہ کیا جاتا ہے ، مثلاً جانداروں کے جسم میں موجود بائیومالیکیول ، جیسے کاربو ہائڈریٹس ، پروٹینز اور چکنائیوں کے سنتھیسز اور ان اشیا میں ہونے والا میٹابولزم کا عمل ہے ۔ بائیوکیمسٹری ایک الگ مضمون کے طور پر اس وقت وجود میں آئی جب سائنسدانوں نے اس چیز کا مطالعہ شروع کیا کہ جانداروں کے اجسام خوراک سے توانائی کیسے حاصل کرتے ہیں اور بیماری کے دوران ان میں بنیادی حیاتیاتی تبدیلیاں کس طرح رونما ہوتی ہیں ۔ بائیوکیمسٹری کے اطلاق کی مثالیں ، طب ، خوراک اور زراعت کے میدانوں میں عام ملتی ہیں ۔
 انڈسٹریل کیمسٹری کیمسٹری کی وہ شاخ جس میں تجارتی پیمانے پر کمپاؤنڈز بنانے کے طریقوں کا مطالعہ کیا جاتا ہے انڈسٹریل کیمسٹری کہلاتی ہے ۔ اس کے تحت بعض بنیادی کیمیکلز مثلا آکسیجن ، کلورین ، امونیا ، کاسٹک سوڈا شورے یا گندھک کے تیزاب کی صنعتی پیمانے پر پیداوار اور ان کیمیکلز کی دوسری کئی صنعتوں مثلا کھاد ، صابن ، ٹیکسٹائل ، زرعی پیداوار ، رنگ وروغن اور کاغذ وغیرہ کے لیے بطور خام مال فراہمی وغیرہ شامل ہے ۔
باب 1 
کیمسٹری کے بنیادی اصول
نیوکلیئر کیمسٹری
کیمسٹری کی وہ شاخ جو ریڈیواکٹیویٹی ، نیوکلیئر ری ایکشنز اور نیوکلیئر خواص کے مطالعے سے تعلق رکھتی ہو نیوکلیئر کیمسٹری کہلاتی ہے ۔ یہ شاخ بنیادی طور پر ایٹم کی توانائی ( انرجی ) اور اس کے روزمرہ زندگی میں مفید استعمال سے تعلق رکھتی ہے ۔ کیمسٹری کی اس شاخ میں جانوروں ، پودوں اور دوسرے مادوں میں ریڈی ایشنز کے جذب ہونے سے پیدا ہونے والی کیمیائی تبدیلیوں کا مطالعہ بھی کیا جاتا ہے ۔ کیمسٹری کی یہ شاخ طبی علاج جیسے ریڈیوتھراپی  ، غذا کو محفوظ کرنے اور نیوکلیئر ری ایکٹرز کے ذریعے الیکٹریسٹی پیدا کرنے کی صنعت میں وسیع استعمال ہوتی ہے ۔ انوائرنمنٹل کیمسٹری
کیمسٹری کی اس شاخ میں ہم ماحول کے اجزا اور ماحول پر انسانی سرگرمیوں کے اثرات کا مطالعہ کرتے ہیں ۔ انوائرنمنٹل کیمسٹری کا دوسرے سائنسی علوم مثلا بائیولوجی ، ارضیات ، ماحولیات مٹی اور پانی کی کیمسٹری ، ریاضی اور انجینئرنگ سے بھی تعلق ہے ۔ ہمارے گردونواح کے ماحول میں جاری کیمیکل ری ایکشنز کا علم اور اسے بہتر بنانے اور آلودگی سے اس کی حفاظت کرنے کے لیے اس کا مطالعہ بے حد ضروری ہے ۔
اینالیٹیکل کیمسٹری 
کیمسٹری کی وہ شاخ جس میں دیے گئے کیمیائی نمونے کے اجزا کی علیحدگی ، ان کا تجزیہ اور پہچان و شناخت کی جاتی ہے اینالیٹیکل کیمسٹری کہلاتی ہے ۔ کیمیائی اجزا کی علیحدگی نمونے کی کیفیتی لحاظ سے  اور مقداری لحاظ سے  تجزیہ کرنے سے پہلے کی جاتی ہے ۔ کیفیتی لحاظ سے تجزیہ دیے گئے نمونے کے اجزائے ترکیبی اور کیمیائی انواع کی پہچان کرنے میں مدد دیتا ہے ۔ دوسری جانب مقداری لحاظ سے تجزیہ نمونے میں موجود ہر جزو کی مقدار تعین کرنے کے کام آتا ہے ۔ چنانچہ کیمسٹری کی اس شاخ میں تجزیے کے عمل میں کام آنے والی مختلف تکنیکوں اور آلات کا مطالعہ کیا جاتا ہے ۔ یہ شاخ غذائی ، آبی ، ماحولیاتی اور ہر طرح کے کلینیکل تجزیات کا احاطہ کرتی ہے ۔
بنیادی تعریفیں
مادہ ہر اس چیز کو کہتے ہیں جو ماس رکھتی ہے اور جگہ گھیرتی ہے ۔ ہمارے جسم اور ہمارے اردگرد پھیلی ہوئی تمام چیزیں مادے کی مثالیں ہیں ۔ کیمسٹری میں ہم مادے کی تینوں اقسام یعنی ٹھوس ، مائع اور گیس کا مطالعہ کرتے ہیں ۔ مادے کا وہ ٹکڑا جو اپنی خالص حالت میں پایا جائے شے کہلاتا ہے ۔ ہر شے کی ایک مخصوص ترکیب اور متعین خواص ہوتے ہیں ۔ دوسری جانب ناخالص مادہ مکسچر کہلاتا ہے ، جو اپنی ترکیب کے لحاظ سے ہوموجینیس یا پھر ہیٹروجینیس ہو سکتا ہے ۔ ہم جانتے ہیں کہ ہر مادے کی طبیعی اور کیمیائی خصوصیات ہوتی ہیں ۔ ایسی خصوصیات جو مادے کی طبیعی حالت سے متعلق ہوں طبیعی خصوصیات کہلاتی ہیں ۔ ان خصوصیات میں رنگ ، بو ، ذائقہ سخت پن ، کرسٹل کی شکل ، سالویٹی میلٹنگ اور بوائلنگ پوائنٹس وغیرہ شامل ہیں ۔ مثال کے طور پر جب برف کو گرم کیا جاتا ہے تو پگھل کر پانی میں تبدیل ہو جاتی ہے اور جب پانی کو مزید گرم کیا جاتا ہے تو یہ ابل کر بھاپ میں تبدیل ہو جاتا ہے ۔ اس سارے عمل میں پانی کی طبیعی حالت تو تبدیل ہوتی ہے لیکن کیمیائی ترکیب وہی رہتی ہے ۔ کیمیائی خصوصیات کا انحصار شے کی ترکیب پر ہوتا ہے ۔ جب کسی شے میں کیمیائی تبدیلی واقع ہوتی ہے تو اس کی ترکیب میں بھی تبدیلی آ جاتی ہے اور ایک نئی شے تشکیل پاتی ہے ۔ مثال کے طور پر پانی کا اجزا میں تبدیل ہونا ایک کیمیائی تبدیلی ہے کیونکہ اس عمل میں ہائڈروجن اور آکسیجن گیسز پیدا ہوتی ہیں ۔ تمام مادے یا تو خالص اشیا ہوتے ہیں یا پھر مکسچر ۔ شکل میں مادے کی سادہ تقسیم یا گروہ بندی دکھائی گئی ہے ۔
ایلیمنٹس ، کمپاؤنڈز اور مکسچرز
ایلیمنٹس
ابتدائی دور میں 9 ایلیمنٹس یعنی کاربن ، گولڈ ، سلور ، ٹن ، مرکری ، لیڈ ، کاپر ، آئرن اور سلفر معلوم تھے ۔ اس زمانے میں سمجھا جاتا تھا کہ ایلیمنٹس ایسی شے ہیں جنہیں عام کیمیائی عمل کے ذریعے توڑ کر سادہ تر اجزا میں تبدیل نہیں کیا جا سکتا ۔ انیسویں صدی کے اختتام تک 63 ایلیمنٹس دریافت کیے جا چکے تھے ۔ جبکہ اب دریافت شدہ ایلیمنٹس کی تعداد 118 تک ہے جن میں سے 92 قدرتی طور پر پاۓ جانے والے ایلیمنٹس ہیں ۔ ایلیمنٹ کی جدید تعریف یہ ہے کہ یہ ایک ایسی شے ہے جو ایک ہی قسم کے ایٹمز پر مشتمل ہوتی ہے جن کا اٹامک نمبر یکساں ہوتا ہے اور اسے کیمیائی طریقوں سے سادہ تر شے میں تبدیل نہیں کیا جا سکتا ۔ اس کا مطلب یہ ہوا کہ ہر ایلیمنٹ مخصوص قسم کے ایٹمز سے مل کر بنتا ہے ۔ قدرتی طور پر ایلیمنٹس آزاد اور متحد دونوں صورتوں میں پاۓ جاتے ہیں ۔ دنیا میں جتنے بھی ایلیمنٹس ہیں ، وہ قشرارض ، سمندروں اور کرہ ہوائی میں مختلف مقداری نسبتوں سے موجود ہیں ۔ ہمارے اردگرد بکثرت پاۓ جانے والے چند ایلیمنٹس کی قدرتی دستیابی کو وزن کے لحاظ سے فیصد تناسب میں ظاہر کیا گیا ہے ۔ اس میں ہمارے گردونواح کے ماحول کے تینوں اہم نظاموں میں پاۓ جانے والے بنیادی ایلیمنٹس کی ترکیب دکھائی گئی ہے ۔
طبیعی طور پر ایلیمنٹس ٹھوس ، مائع اور گیس تینوں حالتوں میں ہو سکتے ہیں ۔ ایلیمنٹس کی اکثریت ٹھوس حالت میں پائی جاتی ہے ۔ سوڈیم ، زنک اور گولڈ وغیرہ ۔ صرف دو ایلیمنٹس یعنی برومین اور مرکری  مائع حالت میں ہوتے ہیں ۔ چند ایلیمنٹس گیس کی حالت میں ہوتے ہیں جن میں نائٹروجن آکسیجن کلورین اور ہائڈروجن شامل ہیں ۔ ایلیمنٹس کو ان کی بعض خصوصیات کی بنیاد پر میٹلز ، نان میٹلز  اور میٹلائیڈز  میں تقسیم کیا جا تا ہے ۔
انسانی جسم کا بڑا حصہ یعنی ماس کے لحاظ سے پانی پر مشتمل ہوتا ہے ۔ انسانی جسم کا حصہ چھ ایلیمنٹس سے مل کر بنا ہے ۔ کیا آپ جانتے ہیں ؟
کیمسٹری میں ایلیمنٹس کو سمبلز سے ظاہر کیا جاتا ہے جو ان ایلیمنٹس کے انگریزی یونانی یا جرمن ناموں کا مخفف ہوتے ہیں ۔ اگر سمبل ایک حرف پر مشتمل ہو تو اسے کیپیٹل حرف سے لکھا جاۓ گا ۔ مثلا ہائڈروجن کے لیے ، نائٹروجن  کے لیے اور کاربن کے لیے وغیرہ ۔ اگر سمبل دو حروف پر مشتمل ہو تو پہلا حرف کیپیٹل اور دوسرا سمال ہو گا ۔
ایلیمنٹ کی ایک منفرد خاصیت اس کی ویلنسی ہے ۔ یہ دراصل ایک ایٹم کی دوسرے ایٹموں کے ساتھ ملنے کی استعداد ہوتی ہے ۔ اس کا انحصار ایٹم کے آخری شیل میں موجود الیکٹرونز کی تعداد پر ہوتا ہے ۔ سادہ کوویلنٹ کمپاؤنڈز  میں ویلنسی ایلیمنٹ کے ایک ایٹم سے ملاپ کرنے والے ہائڈروجن ایٹمز کی تعداد یا اس ایلیمنٹ کے ایک ایٹم سے بننے والے بانڈز کی تعداد ہے ۔ مثال کے طور پر کلورین ، آکسیجن ، نائٹروجن اور کاربن کی ویلنسی ہیں ۔ ان ایلیمنٹس کے ایک ایٹم کے ساتھ ہائڈروجن کے ایٹمز مختلف تعداد میں مل کر بالترتیب کمپاؤنڈز بناتے ہیں ۔
سادہ آئیونک کمپاؤنڈ  میں ویلنسی سے مراد الیکٹرونز کی وہ تعداد ہے جو کوئی ایٹم اپنے آخری شیل میں آٹھ الیکٹرونز یعنی اوکٹیٹ کو مکمل کرنے کے لیے خارج یا حاصل کرتا ہے ۔ ایسے ایلیمنٹس جن کے ویلنس شیل میں تین یا اس سے کم الیکٹرونز ہوں اپنے اوکٹیٹ کو مکمل کرنے کے لیے ان الیکٹرونز کو خارج کرنے کو ترجیح دیتے ہیں ۔ مثال کے طور پر سوڈیم میگنیشیم اور ایلومینیم کے ویلنس شیلز میں بالترتیب 1 ، 2 اور 3 الیکٹرونز پاۓ جاتے ہیں ۔ یہ ایٹم ان الیکٹرونز کو خارج کر کے بالترتیب 1 ، 2 اور 3 ویلنسی کے حامل ہو جاتے ہیں ۔ جبکہ دوسری جانب ایسے گروپ جن کے ویلنس شیل میں 4 یا 4 سے زیادہ الیکٹرونز ہوں وہ اپنا اوکٹیٹ مکمل کرنے کے لیے باہر سے الیکٹرونز حاصل کرتے ہیں ۔ مثال کے طور پر کے ویلنس شیل میں بالترتیب 5 ، 6 اور 7 الیکٹرونز ہیں ۔ یہ ایٹم اپنا اوکٹیٹ مکمل کرنے کے لیے بالترتیب 3 ، 2 اور 1 الیکٹرونز حاصل کرتے ہیں ۔ چنانچہ یہ ایٹم بالترتیب 3 ، 2 اور 1 ویلنسی ظاہر کرتے ہیں ۔ ریڈیکل، ایٹمز کے ایسے گروپ کو کہتے ہیں جس پر کوئی چارج ہوتا ہے ۔ چند عام ایلیمنٹس اور ریڈ یکلز کی ویلنسیاں ٹیبل نمبر 1 میں دکھائی گئی ہیں ۔
کچھ ایلیمنٹس ایک سے زیادہ ویلنسی ظاہر کرتے ہیں ، یعنی ان کی ویلنسی ویری ایبل  ہوتی ہے ۔ مثال کے طور پر فیرس سلفیٹ  میں آئرن کی ویلنسی 2 ہے جبکہ  فیرک سلفیٹ  میں آئرن کی ویلنسی 3 ہے ۔ عموما ایلیمنٹ کے لاطینی یا یونانی نام سے ویلنسی کو ظاہر کیا جاتا ہے ۔
کمپاؤنڈز 
کمپاؤنڈ ایک ایسی شے ہے جو دو یادو سے زیادہ ایلیمنٹس کے کیمیائی طور پرمتعین نسبت بلحاظ ماس کے ملنے سے وجود میں آتی ہے ۔ اس ری ایکشن کے نتیجے میں ایلیمنٹس کی اپنی خصوصیات کھو جاتی ہیں اور ان سے بننے والے کمپاؤنڈز کی خصوصیات یکسر مختلف ہوتی ہیں ۔ کمپاؤنڈز کو ان کے تشکیل دینے والے ایلیمنٹس میں سادہ طبیعی طریقوں سے نہیں توڑا جا سکتا ۔ مثال کے طور پر جب کاربن اور آکسیجن کیمیائی طور پر متعین نسبت بلحاظ ماس 32:12 یا 8:3 سے ملتے ہیں تو کاربن ڈائی آکسائڈ وجود میں آتی ہے ۔ اسی طرح پانی ایک ایسا کمپاؤنڈ ہے جو ہائڈروجن اور آکسیجن کی ایک متعین نسبت بلحاظ ماس یعنی 8:1 سے ملنے پر وجود میں آتا ہے ۔ کمپاؤنڈز کو بائنڈنگ کے لحاظ سے دو اقسام یعنی آئیونک اور کوویلنٹ کمپاؤنڈز میں تقسیم کیا جاتا ہے ۔ آئیونک کمپاؤنڈز آزاد مالیکیولر حالت میں نہیں پاۓ جاتے ۔ یہ ایک سہ طرفی کرسٹل لیٹس بناتے ہیں جس میں ہر آئن مخالف چارج رکھنے والے آئنز کی خاص تعداد کے درمیان گھرا ہوتا ہے ۔ مخالف چارج رکھنے والے آئن ایک دوسرے کو بڑی قوت سے اٹریکٹ کرتے ہیں ۔ اس کا نتیجہ یہ ہے کہ آئیونک کمپاؤنڈز کے میلٹنگ اور بوائلنگ پوائنٹس بہت زیادہ ہوتے ہیں ۔ ان کمپاؤنڈز کے کیمیکل فارمولے کو فارمولا یونٹس کے طور پر ظاہر کیا جاتا ہے ۔
کوویلنٹ کمپاؤنڈ زیادہ تر مالیکیولر شکل میں پاۓ جاتے ہیں ۔ ان کا ایک مالیکول کوویلنٹ کمپاؤنڈ کا حقیقی نمائندہ ہوتا ہے اور اس کا کیمیکل فارمولا مالیکولر فارمولا کہلاتا ہے ۔ مثال کے طور پر جب دو یا دو سے زیادہ ایلیمنٹس یا کمپاؤنڈز طبیعی طور پرکسی متعین نسبت کے بغیر باہم مل جائیں تو ایک مکسچر وجود میں آتا ہے ۔ باہمی ملنے کے اس عمل میں ان اشیا کی کیمیائی ترکیب اور خصوصیات برقرار رہتی ہیں ۔ مکسچر کے اجزائے ترکیبی کو طبیعی طریقوں مثلا ڈسٹیلیشن  فلٹریشن  ، اویپوریشن ، کرسٹلائزیشن میگناٹائزیشن کے ذریعے الگ کیا جا سکتا ہے ۔ ایسے مکسچر جن میں اجزا کی ترکیب ہر جگہ یکساں ہوتی ہے ، ہوموجینیس مکسچر کہلاتے ہیں ؛ جیسے کہ ہوا گیسولین اور آئس کریم وغیرہ ۔ جبکہ دوسری جانب ہیٹروجینیس مکسچر ایسے مکسچر کو کہا جاتا ہے جن میں اجزا کی ترکیب ہر جگہ پر ایک جیسی نہ ہو مثلا مٹی چٹان اور لکڑی وغیرہ ۔
ہوا ایک مکسچر ہے نائٹروجن آکسیجن ، کاربن ڈائی آکسائڈ نوبل گیسوں اورنمی کا ۔ مٹی مکسچر ہے ریت چکنی مٹی معدنی نمکیات، پانی اور ہوا کا ۔
کیا آپ جانتے ہیں
اٹامک نمبر اور ماس نمبر کسی ایلیمنٹ کا اٹامک نمبر اس ایلیمنٹ کے ہر ایٹم کے نیوکلیکس میں موجود پروٹونز کی تعداد کو ظاہر کرتا ہے ۔ اسے علامت سے ظاہر کیا جاتا ہے ۔ چونکہ کسی ایک ایلیمنٹ کے تمام ایٹمز میں پروٹونز کی تعداد ہمیشہ ایک جیسی ہوتی ہے ، لہذا ان کا اٹامک نمبر ایک ہی ہوتا ہے ۔ چنانچہ ہر ایلیمنٹ کا ایک مخصوص اٹامک نمبر ہوتا ہے جسے اس کی شناخت بھی کہا جاتا ہے ۔ مثال کے طور پر کاربن کے تمام ایٹمز میں 6 پروٹونز ہوتے ہیں ان کا اٹامک نمبر 6 ہے ۔ اسی طرح آکسیجن میں 8 پروٹونز پاۓ جاتے ہیں ان کا اٹامک نمبر 8 ہے ۔ اور سلفر جس میں 16 پروٹونز ہیں ان کا اٹامک نمبر ہے ۔
ہائڈروجن کے ایٹمز میں 1 پروٹون ہوتا ہے ان کا اٹامک نمبر ہے ۔
کسی ایلیمنٹ کا ماس نمبر اس کے ایک ایٹم میں موجود پروٹونز اور نیوٹرونز کی مجموعی تعدادکو ظاہر کرتا ہے۔ اسے علامت سے ظاہر کیا جاتا ہے ۔ اسے معلوم کرنے کے لیے 2 کا فارمولا استعمال کیا جاتا ہے یہاں اس ایلیمنٹ کے ایٹمز میں موجود نیوٹرونز کی تعداد ہے ۔ ہر پروٹون اور نیوٹرون کا ماس ایک یونٹ اٹامک ماس کے برابر ہوتا ہے ۔ مثال کے طور پر ہائڈروجن کے نیوکلیکس میں ایک پروٹون اور کوئی نیوٹرون نہیں ہوتا ہے۔ اس کا اٹامک ماس نمبر 1 ہے ۔ کاربن کے ایٹم میں 6 پروٹون اور 6 نیوٹرون ہوتے ہیں ۔ لہذا اس کا اٹامک ماس نمبر 12  ہے ۔
ریلٹیو اٹامک ماس اور اٹامک ماس یونٹ 
ہم جانتے ہیں کہ ایٹم کا ماس اتنا کم ہوتا ہے کہ اسے تجرباتی طور پر معلوم کرنا ممکن نہیں ہے ۔ البتہ کچھ آلات ہمیں اس قابل بناتے ہیں کہ ہم مختلف ایلیمنٹس کے اٹامک ماسز کی کاربن 12 کے اٹامک ماس کے ساتھ نسبت معلوم کرسکیں ۔ یہ نسبت ایلیمنٹکا ریلٹیو اٹامک ماس کہلاتی ہے ۔ کسی ایلیمنٹ کا ریلیٹو اٹامک ماس اس ایلیمنٹ کے ایٹمز کے اوسط اٹامک ماس اور کاربن 12 آئسوٹوپ ( ایلیمنٹ جس کا ماس نمبر مختلف لیکن اٹامک نمبر ایک جیسا ہو ) کے اٹامک ماس کے حصے سے نسبت کے برابر ہوتا ہے ۔ کاربن 12 کے معیار کی بنیاد پر کاربن کے ایٹم کا اٹامک ماس 12 ہے جس کا حصہ ہے ۔ جب ہم دیگر ایلیمنٹس کے اٹامک ماسز کا موازنہ کاربن 12 کے ایٹموں کے ساتھ کرتے ہیں تو وہ ان ایلیمنٹس کے ریلٹیو اٹامک ماسز کو ظاہر کرتے ہیں ۔ ریلٹیو اٹامک ماس کے یونٹ کو اٹامک ماس یونٹ  کہا جاتا ہے جس کا سمبل ہے ۔ ایک اٹامک ماس یونٹ کاربن 12 کے ایک ایٹم کا حصہ ہوتا ہے ۔ گرامز میں اٹامک ماس یونٹ اس طرح ظاہر کیا جاتا ہے ساتھ لکھا جاتا ہے کہ پوزیٹو آئن بائیں جانب اور نیگیٹو آئن دائیں جانب میں آئے ۔
دونوں آئنز کی ویلنسی ان کی علامت کے اوپر دائیں کونے پر لکھ دی جاتی ہے ۔ مثال کے طور پر دونوں آئنز کی ویلنسی کو ان دونوں کے نچلے کونے پر دائیں جانب کراس کے طریقے سے لے جایا جاتا ہے ۔ 
مثال کے طور پر ان کے فارمولا کو اس طرح لکھا جائے گا اور  اگر ویلنسیز ایک جیسی ہوں تو انہیں کینسل کر دیا جاتا ہے اور کیمیکل فارمولا میں نہیں لکھا جاتا ، لیکن اگر یہ مختلف ہوں تو انہیں اسی طرح اور اسی مقام پر لکھ دیا جاتا ہے ۔ مثال کے طور پر سوڈیم کلورائڈ ( کھانے کا نمک ) کی صورت میں دونوں ویلنسیز کینسل کر دی جاتی ہیں اور فارمولا کے طور پر لکھا جاتا ہے جبکہ کیلسیم کلورائڈ فارمولا کے طور پر لکھا جاتا ہے ۔  اگر کوئی آئن جسے ریڈیکل کہتے ہیں دو یا دو سے زیادہ ایٹمز پر مشتمل ہو اور چارج کا حامل ہو ، مثلا  ( سلفیٹ ) اور  ( فاسفیٹ ) ، تو ریزلٹنٹ چارج اس ریڈیکل کی ویلنسی کو ظاہر کرتا ہے ۔ ایسے کمپاؤنڈز کا کیمیکل فارمولا اسی طرح لکھا جاتا ہے جس طرح  بیان کیا گیا ہے ، لیکن اس صورت میں نیگیٹو ریڈیکل کو ایک بریکٹ کے اندر لکھ دیا جاتا ہے ۔ مثال کے طور پر ایلومینیم سلفیٹ کا فارمولا اور کیلسیم فاسفیٹ کا فارمولا لکھا جاتا ہے ۔  
امپیریکل فارمولا 
کیمیکل فارمولاے دو طرح کے ہوتے ہیں ۔ کیمیکل فارمولاے کی سادہ ترین شکل امپیریکل فارمولا کہلاتی ہے ۔ یہ ایک کمپاؤنڈ میں موجود ایٹمز کی سادہ عددی نسبت کو ظاہر کرتا ہے ۔ کسی کمپاؤنڈ کا امپیریکل فارمولا اس کمپاؤنڈ میں موجود ایلیمنٹس کی فیصد مقدار معلوم کر کے متعین کیا جاتا ہے ۔ یہاں پر ہم اسے چند مثالوں سے واضح کریں گے ۔ سلیکا ( ریت ) جو ایک کوویلنٹ کمپاؤنڈ ہے میں سلیکان اور آکسیجن سادہ نسبت میں پاۓ جاتے ہیں ۔ لہذا اس کا امپیریکل فارمولا لکھا جاتا ہے ۔ اس طرح گلوکوز میں کار بن ، ہائڈروجن اور آکسیجن کی سادہ ترین نسبت ہے ۔ چنانچہ اس کا امپیریکل فارمولا ہے ۔ جیسا کہ پہلے بیان کیا گیا ہے ، آئیونک کمپاؤنڈز سے طرفی ڈھانچہ کی صورت میں پائے جاتے ہیں ۔ ہر آئن کو مخالف چارج والے آئن اس طرح سے گھیرے ہوتے ہیں کہ مجموعی طور پر اس کمپاؤنڈ پر کوئی چارج نہیں ہوتا وہ الیکٹریکلی نیوٹرل ہوتا ہے ۔ لہذا ایک آئیونک کمپاؤنڈ کی نمائندگی کرنے والا سادہ ترین یونٹ اس کا فارمولا یونٹ کہلاتا ہے ۔ یعنی یہ آئیونک کمپاؤنڈ میں آئنز کی سادہ ترین عددی نسبت ہے ۔ دیگر الفاظ میں آئیونک کمپاؤنڈ کے صرف امپیریکل فارمولا ہی ہوتے ہیں ۔
مثال کے طور پر عام نمک کا فارمولا یونٹ ایک آئن اور ایک ئن پر مشتمل ہوتا ہے اور اس کا امپیریکل فارمولا ہے ۔اسی طرح پوٹاشیم برومائڈ کا فارمولا یونٹ ہے اور یہی اس کا امپیریکل فارمولا ہے ۔ جو اس کمپاؤنڈ کے ایک مالیکیول میں موجود تمام ایلیمنٹس کی حقیقی تعداد کو ظاہر کرتا ہے ۔ مالیکولر فارمولا ، جبکہ 1 کی قیمت 2 اور اس سے آگے اعداد پر مشتمل ہو سکتی ہے ۔
مالیکیولر فارمولا  چونکہ مالیکیول ، ایٹمز کے ری ایکشن سے وجود میں آتے ہیں ۔ اس لیے ان کو مالیکیولر فارمولا کی مدد کسی کمپاؤنڈ کا مالیکیولر فارمولا اس کے امپیریکل فارمولے کے برابر یا اس سے چند گنا زیادہ بھی ہو سکتا ہے ۔ مثال کے طور پر بینزین کا مالیکیولر فارمولا ہے جو اس کے امپیریکل فارمولا سے اخذ کیا گیا ہے ۔ یہاں کی قیمت 6 ہے ۔ ٹیبل میں مختلف امپیریکل اور مالیکیولر فارمولے رکھنے والے چند کمپاؤنڈز دکھاۓ گئے ہیں ۔
کمپاؤنڈز کے امپیریکل اور مالیکیولر فارمولا
جیسے پہلے بیان کیا گیا ہے کچھ کمپاؤنڈز کے امپیریکل اور مالیکولر فارمولے ایک جیسے ہوتے ہیں مثلا پانی  اور
ہائڈروکلورک ایسڈ  وغیرہ ۔
مالیکولر ماس اور فارمولا ماس  ایک مالیکیول میں موجود تمام ایٹموں کے اٹامک ماسز کا مجموعہ اس مالیکیول کا مالیکیولر ماس کہلاتا ہے ۔ مثلا پانی کا مالیکولر ماس 18 جبکہ کاربن ڈائی آکسائڈ کا مالیکولر ماس ہے ۔
کیمیکل انواع 
آئنز کیٹائنز اور اینائنز ، مالیکولرآئنز اور فری ریڈیکلز
ایٹم یا ایٹمز کا ایسا مجموع جس پر پوزٹیو یا نیگٹیو چارج ہو آئن کہلاتا ہے ۔ اس لحاظ سے آئنز کی دو قسمیں ہیں ۔ ایٹم یا ایٹموں کا ایسا مجموعہ جس پر پوزٹیو چارج ہو کیٹائن کہلاتا ہے ۔ کیٹائنز اس وقت بنتے ہیں جب کسی ایٹم کے سب سے بیرونی شیل میں سے کچھ الیکٹرونز نکل جائیں ۔ مثال کے طور پر بالترتیب سوڈیم اور پوٹاشیم کے کیٹائنز میں یعنی سوڈیم اور پوٹاشیم کے ایٹمز کے بیرونی شیل میں سے ایک ایک الیکٹرون کے نکلنے سے وجود میں آتے ہیں ۔ ذیل کی مساواتوں سے ظاہر ہوتا ہے کہ کس طرح ایٹمز سے ان کے کی آئنز بنتے ہیں ۔
ایک ایٹم یا ایٹمز کا ایسا مجموعہ جس پر نیگٹیو چارج ہوا اینائن کہلاتا ہے ۔ اینائن اس وقت وجود میں آتا ہے جب کسی ایٹم کے بیرونی شیل میں ایک یا ایک سے زیادہ الیکٹرونز شامل ہو جائیں ۔ مثال کے طور پر دو اینائنز ہیں جو کہ کلورین کے ایٹم میں ایک الیکٹرون کے اضافے سے اور آکسیجن کے ایٹم میں 2 الیکٹرونز کے اضافے سے وجود میں آتے ہیں ۔ ذیل کی مساواتوں سے واضح ہوتا ہے کہ کس طرح کسی ایٹم میں الیکٹرونز کا اضافہ ہو تو وہ آئن بن جاتا ہے ۔
ایٹم آزادانہ وجود برقرار رکھتا بھی ہے اور بعض صورتوں میں یہ آزادانہ وجود برقرار نہیں رکھ سکتا اور اس کے مخالف ایٹم پر مجموعی طور پر کوئی چارج نہیں ہوتا یعنی یہ الیکٹریکلی نیوٹرل ہوتا ہے۔
مالیکولر آئن
جب کسی مالیکیول میں سے ایک یا زیادہ الیکٹرونز نکل جائیں یا اس میں داخل ہو جائیں تو یہ مالیکیولر آئن بن جاتا ہے ۔ اس آئن کو ریڈیکل بھی کہتے ہیں ۔ یوں اس پر چارج پوزٹیو بھی ہو سکتا ہے اور نیگٹیو بھی ۔ اگر اس پر پوزیٹو چارج ہو تو یہ کیٹائنک مالیکیول آئن کہلاۓ گا اور اگر اس پر نیگٹیو چارج ہو تو یہ اینائنک مالیکیولر آئن کہلائے گا ۔
فری ریڈیکل 
فری ریڈیکل ایسے ایٹم یا ایٹمز کے مجموعے ہیں جن پر طاق الیکٹرونز موجود ہوتے ہیں ۔ اس کو ظاہر کرنے کے لیے متعلقہ ایلیمنٹ کے سمبل پر ایک نقطہ ڈال دیا جاتا ہے ۔ فری ریڈیکل پیدا کرنے کے لیے دو ایٹمز کے درمیان موجود الیکٹرونز کی مساویانہ تقسیم کی جاتی ہے اور یہ اس وقت ہوتا ہے جب یہ ایٹم انرجی یا لائیٹ جذب کریں ۔ آزاد ریڈیکل انتہائی ری ایکٹو ہوتا ہے کیونکہ اس میں اپنے بیرونی شیل کے الیکٹرون پورے کرنے کا بہت زیادہ رجحان پایا جاتا ہے ۔ ٹیبل میں آئنز اور فری ریڈیکل کے درمیان کچھ فرق بیان کیے گئے ہیں ۔
کائنات کا بہت سا حصہ پلازما کی شکل میں پایا جاتا ہے جو مادے کی چوتھی حالت ہے ۔ اس میں دونوں اقسام کے آئن یعنی کیٹائنک اور اینائنک مالیکیولر آئنز پائے جاتے ہیں ۔
کیا آپ جانتے ہیں ؟
مالیکیولز کی اقسام
ایک مالیکیول ایٹمز کے کیمیائی ری ایکشن سے وجود میں آتا ہے ۔ یہ کسی مادے کا سب سے چھوٹا یونٹ ہے ۔ اس میں اس مادے کی تمام تر خصوصیات موجود ہوتی ہے اور یہ آزادانہ طور پر اپنا وجود برقرار رکھتا ہے ۔ باہم ملنے والے ایٹمز کی تعداد اور اقسام کے پیش نظر مالیکیولز کی بہت سی مختلف اقسام ہیں ۔ یہاں صرف چند اقسام کا ذکر کیا جاۓ گا ۔ صرف ایک ایٹم پر مشتمل مالیکیول کو مونواٹامک مالیکیول کہا جاتا ہے ۔ مثال کے طور پر نوبل گیسیں جیسے ہیلیم نی اون اور آرگون یہ تمام اٹامک شکل میں اپنا آزادانہ وجود برقرار رکھتی ہیں ۔ اس لیے ان کے ایٹمز کو مونواٹامک مالیکیولز کہا جاتا ہے ۔ اگر کوئی مالیکیول دو ایٹمز پرمشتمل ہو تو وہ ڈ ائی اٹامک مالیکیول کہلاتا ہے ۔ مثال کے طور پر ہائیڈروجن گیس ، ایسے مالیکیولز جن میں موجود تمام ایٹمز ایک ہی ایلیمنٹ کے ہوں ، انہیں ہومواٹامک مالیکیولز  کہا جاتا ہے ۔ جیسے ہائڈروجن اوزون سلفر اور فاسفورس  ایسے مالیکیولز کی مثالیں ہیں جو ایک ہی قسم کے ایٹمز سے بنتے ہیں ۔ جب کسی مالیکیول میں مختلف ایلیمنٹس کے ایٹمز ہوں تو اسے ہیٹرواٹامک مالیکیول کہا جاۓ گا آکسیجن گیس اور کلورین گیس اور ہائڈروکلورک ایسڈ اگر کسی مالیکیول میں تین ایٹم ہوں تو اسے ٹرائی اٹامک مالیکیول کہا جاۓ گا ۔ مثال کے طور پر پانی
کاربن ڈائی آکسائڈ اگر کسی مالیکیول میں بہت سے ایٹمز ہوں تو اسے پولی اٹامک مالیکیول کہا جاتا ہے ۔ مثال کے طور پر متھین  ، سلفیورک ایسڈ  ، اور گلوکوز ۔
ایووگیڈروز نمبر
کیمسٹری میں ہمارا واسطہ جن اشیا سے پڑتا ہے وہ پارٹیکلز ایٹمرز مالیکیولز یا فارمولا یونٹس پر مشتمل ہوتی ہیں ۔ لیبارٹری میں کیمیادانوں کے لیے ان پارٹیکلز کی گنتی مکن نہیں ہوتی ۔ ایووگیڈرو کے نمبر کے نظریے نے کسی شے کی دی گئی مقدار میں پارٹیکلز کی تعداد کے شمار کو آسان بنا دیا ۔ ایووگیڈروز نمبر سے مراد پارٹیکلز کا مجموعہ ہے ۔ اسے سمبل  سے ظاہر کیا جاتا ہے ۔ چنانچہ ایووگیڈروز نمبر سے مراد پارٹیکلز ایٹمز، مالیکیولز یا فارمولا یونٹس کی عددی تعداد ہے جو کسی شے کے ایک مول میں موجود ہوتے ہیں ۔ سادہ الفاظ میں پارٹیکلز کا مجموعہ ایک مول کے برابر ہوتا ہے ۔ بالکل اسی طرح جس طرح انڈے ایک درجن کے برابر ہوتے ہیں ۔ ایووگیڈروز نمبر اور مول کے درمیان تعلق کو سمجھنے کے لیے چند مثالوں پر غور کیجئے ۔
مول  کیمسٹ کا خفیہ یونٹ  
اوپر بیان کیے گئے طریقہ سے واضح کیا گیا ہے کہ کس طرح ایٹم ، مالکیول یا فارمولا یونٹ کے ماسز کا انکی عددی تعداد سے تعلق بنتا ہے ۔ ہم ایک مول کی تعریف یوں بھی کر سکتے ہیں کہ یہ کسی شے کی وہ مقدار ہے جس میں اس شے کے پارٹیکلز  ایٹم مالیکیولز یا فارمولا نوٹس  ہوتے ہیں ۔ یوں مول دراصل کسی شے کے ماس اور پارٹیکلز کی تعداد کے درمیان تعلق کو واضح کرتا ہے ۔ اس نظریہ کی مزید وضاحت آگے بیان کیے گئے موضوع مولر کیلکولیشن کے دوران ہو جائے گی ۔ انگریزی میں مول کو مختصرا  لکھا جاتا ہے ۔ ہم جانتے ہیں کہ اشیا ایلیمنٹ یا کمپاؤنڈ ہوتی ہے ۔ یوں کسی شے کے ماس سے مراد اٹامک ماس ، مالیکیولر ماس یا فارمولا ماس ہے ۔ ان تمام اقسام کے ماسز کو اٹامک ماس یونٹس  میں ظاہر کیا جاتا ہے ، لیکن جب ان ماسز کو گرامز میں ظاہر کیا جاۓ تو انہیں مولر ماس کہا جاتا ہے ۔
سائنسدان اس امر پر متفق ہیں کہ کسی شے کے ایک مولر ماس میں موجود پارٹیکلز کی تعداد ایوگیڈروز نمبر کے برابر ہوتی ہے ۔ اس لحاظ سے مول کی مقداری تعریف یہ ہو گی کہ جب کسی شے کے اٹامک ماس مالیکیولر ماس یا فارمولا ماس کو گرامز میں ظاہر کیا جاۓ تو یہ اس شے کا ایک مول ہو گا ۔
مثال کے طور پر ۔
طبیعی دنیا کی مالیکیولیریٹی
انسان نے اپنے حواس کی مدد سے طبیعی دنیا کی نوعیت معلوم کرنے کی بہت سعی کی ہے ۔ بیسویں صدی میں سب سے بڑا سبق جو ہمیں ملا ہے وہ یہ ہے کہ کیمسٹری کا علم تمام علوم میں مرکزی حیثیت اختیار کر گیا ہے ۔ اس سے ہمیں معلوم ہوا ہے کہ کسی بھی جاندار یا بےجان شے میں جو بھی کیمیکل ری ایکشن ہوتا ہے وہ مالیکیولز کی بنیاد پر ہوتا ہے ۔ کیمیکل ری ایکشن ، خواہ چھوٹے سے چھوٹے جاندار میں ہو یا انسان کی طرح کے کسی اعلی جاندار میں ہو ہمیشہ مالیکیول کی تشکیل کے عمل کے ذریعے ہوتا ہے ۔ اس سے طبیعی دنیا کی مالیکیولیریٹی کی بنیاد کا پتہ چلتا ہے ۔
مادے کی ذراتی نوعیت
1924ء میں ڈی براگلی نے مادے کی دوسری نوعیت کا نظریہ پیش کیا ۔ جس کے مطابق مادہ پارٹیکلز نیچر اور ویونیچر دونوں خصوصیات کا حامل ہے ۔ اس نے ان دونوں تصورات کے پس منظر کو بھی واضح کیا ۔ اس نے دلائل سے یہ ثابت کرنے کی کوشش کی کہ یہ دونوں نظام ایک دوسرے سے الگ نہیں رہ سکتے ۔ اس نے ریاضیاتی فارمولوں کی مدد سے ہی ثابت کیا کہ ہر محرک جسم اپنی ویوز سے منسلک ہے اور ہر ویو ذراتی نوعیت کی حامل بھی ہوتی ہے ۔ اس سے مادے اور ویوز سے ذراتی نوعیت کو سمجھنے کی بنیاد بھی حاصل ہوئی ۔ کچھ سائنسدانوں کے کام سے سائنس کو ترقی ملی اور کچھ سے رکاوٹ ہوئی ۔
انسانی تاریخ میں لوگوں نے طبیعی حیاتیاتی نفسیاتی اور معاشرتی دنیاؤں کے بارے میں بہت سے باہم مربوط اور معقول نظریات پیش کیے ۔ ان نظریات نے آنے والی نسلوں کو اس قابل کر دیا کہ وہ مختلف جغرافیائی خطوں کے لوگوں اور ان کے ماحول کے بارے میں ایک جامع اور قابل اعتماد فہم حاصل کر سکیں ۔ ان نظریات کی تقلیل کے لیے جو طریقہ اختیار کیا گیا وہ مشاہدے تفکر اور معقولیت پر مبنی ایک قلعی طریق کار تھا ۔ سائنسی تحقیق کا یہ طریق کار سائنسی علوم کی ترویج کے ایک بنیادی پہلو کو ظاہر کرتا ہے اور اس امر کی عکاسی کرتا ہے کہ سائنس کس طرح دیگر علوم سے مختلف ہے ۔ سائنس ریاضی اور ٹیکنالوجی کے باہم ملنے سے ہی سائنسی انقلاب ممکن ہو گا اور اس متحدہ جدوجہد کے نتیجے میں ہی اسے عظیم کامیابی حاصل ہوئی ۔ اگرچہ ان انسانی مہمات میں سے ہر ایک کا اپنا کردار اور اپنی تاریخ ہے اس کے باوجود ان میں ہر ایک دوسرے پر انحصار کرتی ہیں اور ایک دوسرے کو تقویت دیتی ہیں ۔
مول ۔ ایک ناقابل یقین مقدار
ایک کمپیوٹر جو ایک سیکنڈ میں 10 ملین تک گنتی کر سکے ۔ دو ایٹمز کے ایک مول کی گنتی کرنے میں 2 بلین سال لگا دے گا ۔ اگر ایک مول کانچ کی گولیاں زمین کی سطح پر پھیلائی جائیں تو یہ پوری زمین کے گرد تین میل موٹی تہ بنا دیں گی ۔ پانی کے ایک گلاس میں تقریبا 10 مول پانی ہوتا ہے ۔ اس میں پانی کے مالیکیولز کی تعداد صحرائے صحارا میں موجود ریت کے پارٹیکلز سے زیادہ ہو گی ۔
قدیم یونانی فلاسفر ڈیموکریٹس نے تجویز کیا کہ مادہ چھوٹے چھوٹے ناقابل تقسیم پارٹیکلز جنہیں ایٹمز کہتے ہیں سے بنا ہوا ہے ۔ ایٹم کا نام لاطینی لفظ سے ماخوذ ہے ۔ جس کا مطلب ہے ناقابل تقسیم ۔ انیسویں صدی کے شروع میں جان ڈائٹن نے اٹامک تھیوری پیش کی جس کے مطابق تمام مادہ چھوٹے چھوٹے ناقابل تقسیم پارٹیکلز جنہیں ایٹمز کہتے ہیں ، سے بنا ہوا ہے ۔ انیسویں صدی کے آخر تک یہی سمجھا جاتا رہا کہ ایٹم ناقابل تقسیم ہے ۔ تاہم بیسویں صدی کے آغاز میں گولڈسٹین ، تھامسن، بوہر ، ردرفورڈ اور دوسرے سائنسدانوں نے بہت سے تجربات کر کے انکشاف کیا کہ ایٹم سب اٹامک پارٹیکلز ، الیکٹرون ، پروٹون اور نیوٹرون سے بنا ہوا ہے ۔ ان سب اٹامک پارٹیکلز کی خصوصیات اس باب میں بیان کی گئی ہیں ۔
ایٹم کی ساخت سے متعلق تھیوریز اور تجربات
ڈالٹن کے مطابق ایٹم ناقابل تقسیم سخت اور کثیف پارٹیکل ہے ۔ کسی ایک ایلیمنٹ کے تمام ایٹمز ایک جیسے ہوتے ہیں ۔ یہ کمپاؤنڈ بنانے کے لیے مختلف طریقوں سے ملاپ کرتے ہیں ۔ ڈالٹن کی اٹامک تھیوری کی روشنی میں سائنسدانوں نے تجربات کا ایک سلسلہ شروع کیا ۔ انیسویں صدی کے اختتام تک سائنسدان نئے سب اٹامک پارٹیکلز دریافت کر چکے تھے ۔
1886ء میں گولڈ سٹائن نے پوزیٹو چارج والے پارٹیکلز دریافت کیے جو پروٹونز کہلاتے ہیں ۔ اسی طرح 1897ء میں تھامسن نے الیکٹرونز دریافت کیے جو نیگٹیو چارج والے پارٹیکلز تھے ۔ لہذا یہ بات تسلیم کر لی گئی کہ الیکٹرونز اور پروٹونز مادے کے بنیادی ذرات ہیں ۔ ان مشاہدات کی بنیاد پر تھامسن نے پلم پڈنگ  تھیوری پیش کی ۔ اس تھیوری کے مطابق ایٹم پوزیٹو چارج والی ایسی ٹھوس ساختیں ہیں جن کے اندر ننھے ننھے نیگٹیو پارٹیکلز چپکے ہوۓ ہیں ۔ ان کی شکل پڈنگ میں جمے ہوئے کشمش کے دانوں سے مشابہ ہے ۔ کیتھوڈ ریز اور الیکٹرون کی دریافت
میں سرولیم کروکس  نے بہت کم پریشر پر گیسز میں سے کرنٹ گزار کر تجربات کئے ۔ اس نے شیشے کی ایک ٹیوب لی جس میں میٹلز کے دو الیکٹروڈز جڑے ہوۓ تھے ان الیکٹروڈز کو
ایک بہت زیادہ وولٹیج کی بیٹری سے جوڑا گیا ۔ ڈسچارج ٹیوب میں جب گیس کا پریشر رکھ کر گیس میں سے بہت زیادہ وولٹیج کا کرنٹ گزارا گیا تو کیتھوڈ سے اینوڈ کی سمت جاتی ہوئی ریز خارج ہوئیں ۔ ان ریز کو کیتھوڈ ریز کا نام دیا گیا ۔ کیونکہ یہ کیتھوڈ سے پیدا ہوئیں تھیں ۔
کیتھوڈ ریز کے تفصیلی مطالعہ سے ان ریز کی خصوصیات معلوم کی گئیں جن کی تفصیل ذیل میں دی گئی ہے ۔  یہ ریز کیتھوڈ کی سطح سے عمودا خط مستقیم میں سفر کرتی ہیں ۔
ان کے راستے میں اگر کوئی غیرشفاف ٹھوس چیز رکھ دی جائے تو اس کا سایہ بناتی ہیں ۔
الیکٹرک فیلڈ میں ان ریز کا جھکاؤ پوزیٹو پلیٹ کی جانب ہوتا ہے جس سے ظاہر ہوتا ہے کہ ان پر نیگیٹو چارج ہے ۔
یہ ریز جس جسم پر بھی پڑیں اس کا درجہ حرارت بڑھ جاتا ہے ۔
جے جے تھامسن نے ان کی چارج ماس  کی نسبت دریافت کی ۔ یہ ریز جب ڈسچارج ٹیوب کی دیواروں سے ٹکراتی ہیں تو اس سے روشنی پیدا ہوتی ہے ۔
یہ بھی دیکھا گیا ہے کہ ڈسچارج ٹیوب سے خارج ہونے والی ریز ہمیشہ ایک جیسی خصوصیات کی حامل ہوتی ہیں چاہے کوئی بھی گیس یا کسی بھی دھات کا کیتھوڈ استعمال ہوا ہو ۔
ان سب خصوصیات سے واضح ہے کہ کیتھوڈ ریز کی نیچر ڈسچارج ٹیوب میں موجود گیس یا کیتھوڈ کے میٹریل پر منحصر نہیں ۔ ان ریز کے راستے میں پڑی غیرشفاف ٹھوس چیز کا سایہ بننا بھی اس حقیقت کو ثابت کرتا ہے کہ یہ صرف ریز نہیں ہیں بلکہ تیز رفتار پارٹیکلز ہیں ، جنھیں بعد میں الیکٹرونز کا نام دیا گیا ۔ چونکہ ڈسچارج ٹیوب میں سب مادے ایک ہی قسم کے پارٹیکلز پیدا کرتے ہیں ، اس کا مطلب ہے کہ ہر مادے میں الیکٹرونز پاۓ جاتے ہیں ۔ جیسا کہ ہم جانتے ہیں کہ اشیا ایٹمز سے مل کر بنتی ہیں اس سے یہی نتیجہ اخذ کیا گیا کہ الیکٹرونز ایٹمز کے بنیادی پارٹیکلز ہیں ۔
پروٹون کی دریافت
گولڈ سٹائن نے مشاہدہ کیا کہ ڈسچارج ٹیوب میں کیتھوڈ ریز کے علاوہ بھی دیگر ریز پائی جاتی ہیں ۔ جو کیتھوڈ ریز کی مخالف سمت میں سفر کرتی ہیں ۔ اس نے ڈسچارج ٹیوب میں سوراخ دار کیتھوڈ کو استعمال کیا جیسا کہ شکل نمبر میں واضح ہے ۔ اس نے مشاہدہ کیا کہ یہ ریز کیتھوڈ کے سوراخوں میں سے گزر گئیں اور انھوں نے ٹیوب کی دیوار پر چمک پیدا کی ۔ اس نے ان ریز کو کینال ریز کا نام دیا ۔
شکل نمبر ڈسچارج ٹیوب میں کینال ریز کا بننا ۔
کینال ریز کی خصوصیات
یہ ریز بھی خط مستقیم میں لیکن کیتھوڈ ریز کے مخالف سمت میں سفر کرتی ہیں اور اپنے راستہ میں آنے والے ٹھوس جسم کا سایہ بناتی ہیں ۔ الیکٹرک اور میگنیٹک فیلڈ میں ان کا جھکاؤ ثابت کرتا ہے کہ یہ پوزیٹو چارج کی حامل ہیں ۔ کینال ریز کی ماہیت ڈسچارج ٹیوب میں موجود گیس کی ماہیت پر منحصر ہوتی ہے ۔ ان ریز کا اخراج ڈسچارج ٹیوب میں موجود اینوڈ سے نہیں ہوتا ۔ بلکہ یہ ریز اس وقت پیدا ہوتی ہیں جب کیتھوڈ ریز یا الیکٹرونز ڈسچارج ٹیوب میں موجود بقیہ گیس کے مالیکیولز سے ٹکراتے ہیں اس طرح وہ گیس کے مالیکیولز کو درج ذیل طریقے سے آئنز میں تبدیل یعنی آئیونائز کرتے ہیں
ان پارٹیکلز کا ماس پروٹون یا اس کے سادہ حاصل ضرب  کے برابر ہوتا ہے ۔ پروٹون کا ماس ایک الیکٹرون سے 1840 گنا زیادہ ہوتا ہے ۔ پس یہ ریز پوزیٹو چارج رکھنے والے پارٹیکلز سے بنتی ہیں ۔ ان ریز کا ماس اور چارج ڈسچارج ٹیوب میں موجود گیس کی ماہیت پر منحصر ہوتا ہے ۔ اس لیے مختلف گیسز مختلف قسم کی پازیٹو ریز جن کا ماس اور چارج بھی مختلف ہوتا ہے پیدا کرتی ہیں ۔ یاد رکھیں کہ ایک گیس سے پیدا ہونے والے پارٹیکلز ایک ہی قسم کے ہوتے ہیں جیسے کہ سب سے ہلکی گیس ہائڈروجن سے پیدا ہونے والے پازیٹو پارٹیکلز پروٹونز ہوتے ہیں ۔
نیوٹرون کی دریافت
ردرفورڈ نے مشاہدہ کیا کہ کسی ایلیمنٹ کا اٹامک ماس ، صرف الیکٹرون اور پروٹون کے ماس کی بنیاد پر واضح نہیں کیا جا سکتا ۔ 1920 میں اس نے پیش گوئی کی کہ کسی ایک ایٹم میں پروٹون کے ماس کے مساوی کچھ دیگر پارٹیکلز بھی پائے جاتے ہیں جن پر کوئی چارج نہیں ہوتا ۔ پس سائنسدانوں نے ان نیوٹرل پارٹیکلز کی تلاش شروع کر دی ۔ آخرکار 1932 میں ایک سائنسدان چیڈوک نے نیوٹرون دریافت کر لیا ۔ یہ پارٹیکلز اس وقت دریافت ہوۓ جب اس نے عنصر بیریلیم پر پارٹیکلز کی بوچھاڑ کی ۔ اس نے مشاہدہ کیا کہ اس عمل سے خاصی زیادہ سرائیت کرنے والی ریڈی ایشنز پیدا ہوئیں ۔ ان ریڈی ایشنز کو نیوٹرون کا نام دیا گیا ۔ اس عمل کو مساوات کی شکل میں اس طرح ظاہر کیا جاتا ہے ۔
نیوٹرون پارٹیکلز کی خصوصیات ذیل میں دی گئی ہیں نیوٹرون پر کوئی چارج نہیں ہوتا ۔ اس لیے یہ الیکٹریکلی نیوٹرل ہوتے ہیں ۔ یہ پارٹیکلز مادے میں بہت اندر تک سرائیت یا نفوذ پذیر ہوتے ہیں ۔ ان پارٹیکلز کا ماس پروٹون کے ماس کے تقریبا برابر ہوتا ہے ۔
کیا آپ کسی ایسے ایلیمنٹ کو جانتے ہیں جس کے ایٹم میں کوئی نیوٹرونز نہیں ہوتے ؟ وضاحت کریں کہ ڈسچارج ٹیوب میں موجود گیس سے کینال ریز کیسے بنائی جاتی ہیں ؟
الیکٹرون ، پروٹون اور نیوٹرون کی دریافت کس نے کی ؟ الیکٹرون ، نیوٹرون سے کیسے مختلف ہوتے ہیں ؟
خود تشخیصی سرگرمی 
ردرفورڈ کا اٹامک ماڈل 
ردرفورڈ نے یہ جاننے کے لیے کہ پوزیٹو اور نیگیٹو چارجز کیسے ایک ایٹم میں اکٹھے موجود ہوتے ہیں سونے کے باریک ورق  پر تجربہ کیا ۔ اس نے سونے کے باریک ورق پر الفا پارٹیکلز کی بوچھاڑ کی ۔ الفا پارٹیکلز ریڈیم اور پلونیم جیسے ریڈیو ایکٹو ایلیمنٹس سے حاصل کیے گئے ۔ اصل میں یہ ہیلیم گیس کے نیوکلیائی تھے اور کافی حد تک مادہ کے اندر سرائیت کر سکتے تھے ۔ سونے کے ورق کے پیچھے اس نے فوٹوگرافک پلیٹ یا زنک سلفائڈ سے پینٹ کی
ردرفورڈ نے اپنے تجربے میں مندرجہ ذیل مشاہدات کیے
تقریبا تمام الفا پارٹیکلز سونے کے ورق میں سے بغیر راستہ تبدیل کے سیدھے گزر گئے ۔ تقریبا الفا پارٹیکلز میں سے صرف چند کا جھکاؤ بہت بڑے زاویے پر ہوا اور بہت کم پارٹیکلز سونے کے ورق سے ٹکرا کر واپس آ گئے ۔
تجربے کے نتائج
ردرفورڈ نے اوپر دیے گئے تجربے کو ذہن میں رکھتے ہوئے ایٹم کے لیے نظام شمی تجویز کیا اور اس سے مندرجہ ذیل نتائج اخذ کیے
چونکہ بہت سے الفا پارٹیکلز سونے کے ورق میں سے بغیر کسی جھکاؤ کے گزر گئے ، اس لیے ایٹم کا زیادہ تر والیم خالی ہے ۔
ایٹم کے مرکز میں پوزیٹو چارج موجود ہے ، جسے ایٹم کا نیوکلیس کہا گیا ۔
چند الفا پارٹیکلز کامل طور پر واپس مڑنا یہ ظاہر کرتا تھا کہ نیوکلیس بہت ہی کثیف اور سخت ہے ۔
چونک صرف چند الفا پارٹیکلز ہی واپس مڑے تھے جس سے ظاہر ہوتا تھا اس کا سائز بہت چھوٹا ہے ۔
الیکٹرونز نیوکلیس کے گرد گردش کرتے ہیں ۔ چونکہ ایٹم مجموعی طور پر نیوٹرل ہوتا ہے ۔ اس لیے ایٹم میں موجود الیکٹرونز کی تعداد پروٹونز کی تعداد کے برابر ہوتی ہے ۔ الیکٹرونز کے علاوہ باقی تمام بنیادی پارٹیکلز جو نیوکلیس کے اندر پاۓ جاتے ہیں نیوکلیاونز کہلاتے ہیں ۔
ردرفورڈ کے ماڈل کے نقائص
اگرچہ ردرفورڈ کے ماڈل نے یہ ثابت کر دیا تھا کہ ایٹم کا پلم پڈنگ ماڈل درست نہیں ہے ۔ لیکن اس کے اپنے ماڈل میں بھی درج ذیل نقائص موجود تھے 
ریڈی ایشن کی کلاسیکل تھیوری کے مطابق ،الیکٹرونز چونکہ چارج رکھتے ہیں ، اس لیے انہیں مسلسل انرجی خارج کرنا چاہیے اور آخرکار ان کو نیوکلیس میں گر جانا چاہیے ۔  
اگر الیکٹرونز مسلسل انرجی خارج کرتے ہیں تو انہیں روشنی کا مسلسل سپیکٹرم بنانا چاہیے ۔ لیکن حقیقت میں ایٹم صرف لائن سپیکٹرم  ہی بناتا ہے ۔ 
اگرچہ ردرفورڈ کے پیش کیے گئے اٹامک ماڈل پر سائنسدانوں کو بہت سے اعتراضات تھے لیکن اسکے تجربات نے ان کی تحقیقات اور خیالات کو ایک نئی جہت دی تھی ۔ انہوں نے درج ذیل سوالات کے جوابات تلاش کرنے کی سعی شروع کر دی انرجی کے مسلسل اخراج کی وجہ سے ایٹم غیر قیام پذیر کیوں نہیں ہے ۔ ایٹم لائن سپیکٹرم  کیوں بناتا ہے ؟ سائنسدانوں نے سوچا کہ کیا ایٹم کا کوئی اور ماڈل ہونا چاہیے ۔ ان سوالات نے ردرفورڈ کے ماڈل کو ناقص قرار دیا ۔
بوہر کی اٹامک تھیوری 
ردرفورڈ کے اٹامک ماڈل کے نقائص کو مدنظر رکھتے ہوۓ نیلزبوہر  نے 1913 میں ایٹم کا ایک اور ماڈل
پیش کیا ۔ میکس پلانک  کی کوانٹم تھیوری کو اس نے اٹامک ماڈل کی بنیاد بنایا ۔
بوہر کے اٹامک ماڈل کے مطابق ایک ایٹم میں حرکت کرتے ہوئے الیکٹرونز نہ تو انرجی جذب کرتے ہیں اور نہ خارج کرتے ہیں ۔
چونکہ الیکٹرونز مخصوص انرجی کے مدار یا آربٹ میں گردش کرتے ہیں جو انرجی لیولز کہلاتے ہیں ، اس لیے کسی آربٹ میں گردش کرتے ہوۓ الیکٹرون کی انرجی کی مقدار متعین یا کوانٹائزڈ ہوتی ہے ۔ بوہر کا اٹامک ماڈل مندرجہ ذیل مفروضوں پرمبنی تھا ۔
ہائڈروجن ایٹم ایک چھوٹے سے نیوکلیس پر مشتمل ہے ۔ اس میں الیکٹرون نیوکلیس کے گرد کسی ایک گول آربٹ میں گردش کرتے ہیں ۔
ہر آربٹ کی ایک مخصوص انرجی ہے جو کہ کوانٹائزڈ ہے ۔
جب تک ایک الیکٹرون کسی مخصوص آربٹ میں رہتا ہے ، انرجی خارج یا جذب نہیں کرتا ۔ انرجی جذب یا خارج صرف اس وقت ہوتی ہے جب الیکٹرون ایک آربٹ سے دوسرے آ رہٹ میں جاتا ہے ۔
جب الیکٹرون کم انرجی والے آربٹ سے زیادہ انرجی والے آربٹ میں منتقل ہوتا ہے تو یہ انرجی جذب کرتا ہے ۔ اسی طرح جب الیکٹران زیادہ انرجی والے آربٹ سے کم انرجی والے آربٹ میں واپس آتا ہے تو انرجی خارج کرتا ہے ۔ انرجی میں اس کو پلانکس کی اس مساوات سے معلوم کیا جا سکتا ہے۔
نیوکلیس کے گرد الیکٹرونز گردش کرتے ہیں ۔ اب ہم اس پر بات کریں گے کہ کیسے الیکٹرونز نیوکلیس کے گرد گردش کرتے ہیں ۔ الیکٹرونز نیوکلیس کے گرد مختلف انرجی لیولز یا شیلز میں اپنی پوٹینشل انرجی  کے مطابق گردش کرتے ہیں ۔ الیکٹرون کی پوٹینشل انرجی کے تصور کو اگلی کلاسوں میں واضح کیا جاۓ گا ۔
انرجی لیولز کو ویلیوز سے ظاہر کیا جاتا ہے جو کہ ہو سکتی ہیں ۔ شیلز کو انگریزی حروف سے ظاہر کیا جاتا ہے جو کہ وغیرہ ہیں ۔ نیوکلیس کے قریب شیل کی انرجی انتہائی کم ہوتی ہے ۔ چونکہ  شیل نیوکلیس کے قریب ترین ہے اس لیے اس کی انرجی سب سے کم ہے ۔ شیل کے بعد شیلز کی انرجی بتدریج بڑھتی ہے ۔ جیسا کہ پہلا انرجی لیول شیل ہے اس کی انرجی سب سے کم ہوتی ہے ۔ دوسرا انرجی لیول 1 شیل ہے اس کی انرجی شیل سے زیادہ ہوتی ہے ۔ تیسرا انرجی لیول شیل ہے اس کی انرجی اور شیل سے زیادہ ہوتی ہے ۔ چوتھا انرجی لیول شیل ہے اس کی انرجی اور شیل سے زیادہ ہوتی ہے ۔ سادہ الفاظ میں اٹامک شیل مخصوص انرجی لیولز میں جن پر الیکٹرونز متحرک رہتے ہیں ۔ شیلز کو نیوکلیس کے گرد دائروں سے ظاہر کیا جاتا ہے ۔ انہیں مرکز سے باہر کی جانب گنا جاتا ہے جیسا کہ شکل میں دکھایا گیا ہے ۔
ایٹم کا ایک شیل مختلف سب شیلز مشتمل ہوتا ہے ۔ ہر سب شیل کو انگریزی کے چھوٹے حروف وغیرہ سے ظاہر کیا جاتا ہے ۔ کسی شیل میں سب شیلز کی تعداد برابر ہوتی ہے ۔
چوتھے انرجی لیول یا شیل میں چار سب شیل اور ہوتے ہیں ۔
پہلے اٹھارہ عناصر کی الیکٹرونک کنفگریشن
نیوکلیئس کے گرد مختلف شیلز اور سب شیلز میں ان کی بڑھتی ہوئی انرجی کے مطابق الیکٹرونز کی تقسیم کو الیکٹرونک کنفگریشن کہتے ہیں ۔ کسی ایٹم کی سب سے زیادہ مستحکم یا گراؤنڈ سٹیٹ الیکٹرونک کنفگریشن وہ ہے جس میں الیکٹرونز سب سے کم انرجی والے لیول میں موجود ہوتے ہیں ۔ الیکٹرونز شیلز کو ان کی بڑھتی ہوئی انرجی کے مطابق مکمل کرتے ہیں ۔ جیسا کہ کم انرجی والا شیل سب سے پہلے ،اس کے بعد زیادہ انرجی والا اور پھر اس سے زیادہ انرجی والا شیل مکمل ہوتا ہے ۔ اس سلسلے میں ایک آسان فارمولہ ہے ۔ جس میں شیل کا نمبر ہے ۔ اس فارمولے کے مطابق کسی بھی شیل میں الیکٹرونز کی زیادہ سے زیادہ  شیل میں الیکٹرونز سما سکتے ہیں ۔ ایک شیل میں موجود سب شیلز کی انرجی میں تھوڑا سا فرق ہوتا ہے اس لیے کسی شیل کے سب شیلز میں الیکٹرونز کے پر کرنے کی ترتیب اس طرح ہوتی ہے کہ سب سے پہلے  سب شیل مکمل ہوتا ہے اور پھر سب شیل اور پھر دوسرے سب شیل مکمل ہوتے ہیں ۔ آئیے کچھ مثالوں کی مدد سے عناصر اور ان کے آئنز کی الیکٹرونک کنفگریشن لکھتے ہیں 
انرجی لیولز کے مطابق سب شیلز میں الیکٹران بھرنے کا انداز
کسی ایلیمنٹ کے ایٹمز جن کا اٹامک نمبر یکساں لیکن ماس نمبر مختلف ہو آئسوٹوپس کہلاتے ہیں ۔ ان کی الیکٹرونک کنفگریشن اور پروٹونز کی تعداد ایک جیسی جبکہ نیوٹرونز کی تعداد مختلف ہوتی ہے ۔ ایلیمنٹ کے کیمیائی خواص جو کہ الیکٹرونک کنفگریشن پر انحصار کرتے ہیں ، یکساں ہوتے ہیں ۔ لیکن ان کے طبیعی خواص جو کہ اس نمبر پر انحصار کرتے ہیں مختلف ہوتے ہیں ۔ کائنات میں موجود زیادہ تر ایلیمنٹس کے آئسوٹوپس ہیں ۔ یہاں پر ہم صرف ہائڈروجن ،کار بن کلورین اور یورینیم کے آئسوٹوپس پر بات کریں گے ۔
ہائڈروجن کے آئسوٹوپس
قدرت میں پائی جانے والی ہائڈروجن مختلف مقداروں میں تین آئسوٹوپس کا مجموعہ ہے ۔ ہائڈروجن کے تین آئسوٹوپس میں پروٹیم ، ڈیوٹریم اور ٹریٹیم  ۔ ان تینوں میں ہرایک میں ایک پروٹون اور ایک الیکٹرون موجود ہے لیکن نیوٹرونز کی تعدا مختلف ہے 
ان آئسوٹوپس کو اس طرح سے ظاہر کیا جا تا ہے۔
ٹریٹیم 
ڈیوٹریم 
پروٹیم 
کاربن کے آئسوٹوپس 
کاربن کے دو آئسوٹوپس اور قیام پذیر ہیں جبکہ ایک ریڈیوایکٹو آئسوٹوپ  ہے ۔ قدرت میں پائی جانے والی کاربن میں آئسوٹوپ کی مقدار 9 ہے جبکہ 3 اور 4 دونوں کی مجموعی مقدار ہے ۔ ان سب کے پروٹونز اور الیکٹرونز کی تعداد یکساں لیکن نیوٹرونز کی تعداد مختلف ہے ۔ ان کو یوں ظاہر کیا جاتا ہے ۔
کلورین کے آئسوٹوپس
کلورین کے دو آئسوٹوپس اور ہیں ۔
یورینیم کے آئسوٹوپس
یورینیم کے تین آئسوٹوپیس ہیں ۔ قدرتی طور پر ان آئسوٹوپس میں یورینیم کا آئسوٹوپ ہے ۔ الیکٹرونز ، پروٹونز اور نیوٹرونز کا فرق شکل میں دکھایا گیا ہے ۔
آئسوٹوپس کے استعمال
سائنسی علوم کی ترقی کے ساتھ ، ہماری زندگیوں میں آئسوٹوپس کا استعمال بہت زیادہ ہو گیا ہے ۔ بڑے بڑے شعبے جن میں آئسوٹوپس کا وسیع استعمال ہو رہا ہے درج ذیل ہیں:
ریڈیو تھراپی ( کینسر کا علاج ) سکن کینسر کے علاج کے لیے مختلف ایلیمنٹس کے آئسوٹوپس جیسا کہ 32 اور 90 استعمال کیے جاتے ہیں کیونکہ وہ کم سرائیت کرنے والی بیٹا ریڈی ایشنز خارج کرتے ہیں ۔ جسم کے اندر موجود کینسر پر اثر انداز ہونے کے لیے 60 آئسوٹوپ استعمال کیا جاتا ہے کیونکہ وہ بہت زیادہ سرائیت کرنے والی ریڈی ایشنز خارج کرتا ہے ۔
تشخیص اور دوا کے لیے ٹریسر میڈیسن کے شعبے میں انسانی جسم میں ٹیومر کی موجودگی کی تشخیص کے لیے ریڈیو ایکٹو آئسوٹوپس ٹریسر کے طور پر استعمال کیے جاتے ہیں ۔ تھائی رائیڈ گلینڈز میں گوئٹر کی تشخیص کے لیے آیوڈین  کے آئسوٹوپس استعمال کیے جاتے ہیں ۔ اسی طرح ہڈی کی نشوونما کا معائنہ کرنے کے لیے ٹیکنیشیم استعمال کیا جاتا ہے ۔
آثاریاتی اور ارضیاتی استعمال
فوسلز یعنی قدیم زمانے کے مردہ پودوں ، جانوروں اور پتھروں وغیرہ کی عمر کا اندازہ لگانے کے لیے ریڈیو ایکٹو آئسوٹوپس استعمال کیے جاتے ہیں ۔ ریڈیو ایکٹو آئسوٹوپس کی ہاف لائف کی بنیاد پر بہت پرانے اجسام کی عمر معلوم کرنے کا طریقہ ریڈیو ایکٹو آئسوٹوپ ڈیٹنگ کہلاتا ہے ۔ کاربن پر مشتمل پرانے اجسام فوسلز کی عمر معلوم کرنے کا ایک اہم طریقہ ریڈیو کاربن ڈیٹنگ یا کاربن ڈیٹنگ کہلاتا ہے جو کہ ان فوسلز میں ایکٹویٹی کی پیمائش پر منحصر ہے ریڈیو کیمیکل ری ایکشن کے دوران ریڈیو ایکٹو ایلیمنٹ کا تعاقب کرنے کے لیے اور اس ری ایکشن کے نتیجے میں بننے والے کمپاؤنڈ کی ساخت معلوم کرنے کے لیے ریڈیو آئسوٹوپس استعمال کیے جاتے ہیں 
کیمیکل ری ایکشن اور ساخت معلوم کرنا
پاور جنریشن میں استعمال
نیوکلیئر ری ایکٹر میں کنٹرولڈ نیوکلیئرفشن ری ایکشن کے ذریعے بجلی پیدا کرنے کے لیے ریڈیو ایکٹو آئسوٹوپس استعمال کیے جاتے ہیں ۔
مثلا جب نیوٹرونز کی بوچھاڑ کی جاتی ہے تو یورینیم کا نیوکلیس ٹوٹ کر 3 نیوٹرونز میں تبدیل ہو جاتا ہے ۔ اس سے توانائی کی بہت بڑی مقدار خارج ہوتی ہے ۔
زیادہ مقدار میں خارج ہونے والی توانائی پانی کو بھاپ میں تبدیل کرنے کے لیے استعمال کی جاتی ۔
بھاپ بجلی پیدا کرنے کے لیے ٹربائنوں کو چلاتی ہے ۔ کسی قوم کی ترقی کے لیے توانائی کا یہ پرامن استعمال ہے ۔
تعارف
انیسویں صدی میں ماہر کیمیادانوں نے ایلیمنٹس کو ایک باقاعدہ نظام کے تحت ترتیب دینے کے لیے بہت کاوشیں کیں ۔ ان کوششوں کے نتیجے میں پیریاڈک لا  دریافت ہوا ۔ اس لا کی بنیاد پر اس وقت تک دریافت شدہ ایلیمنٹس کو ایک ٹیبل میں ترتیب دیا گیا جو پیریاڈک ٹیبل کے نام سے جانا جاتا ہے ۔ اس ٹیبل کی اہم خصوصیات میں سے ایک یہ تھی کہ ان ایلیمنٹس کی پیش گوئی کرتا تھا جو اس وقت تک دریافت بھی نہیں ہوئے تھے ۔ پیریاڈک ٹیبل کے عمودی کالمز گروپس اور افقی قطاریں پیریڈز کہلاتی ہیں ۔ ایلیمنٹس کی یہ ترتیب عام طور پر ان کے بڑھتے ہوۓ اٹامک نمبر کے حساب سے کی گئی ہے ۔ پیریاڈک ٹیبل میں سائنسدانوں کے لیے بےپناہ معلومات ہیں ۔  
پیریاڈک ٹیبل 
پیریاڈک ٹیبل کی دریافت کی وجہ سے اس وقت تک پاۓ جانے والے تمام ایلیمنٹس کی انفرادی خصوصیات کا مطالعہ چند گروپس تک محدود ہو گیا ۔ ایلیمنٹس کو ایک پیریاڈک ٹیبل کی شکل دینے کے لیے جو مختلف کوششیں کی گئیں ، ذیل میں ہم ان کی ترتیب وار وضاحت کریں گے ۔
ڈوبرائنر کے ٹرائی ایڈز 
ایک جرمن کیمیا دان ڈوبرائنر نے تین تین ایلیمنٹس ( جنہیں ٹرائی ایڈز کہتے ہیں ) پر مشتمل چند گروپس کے اٹامک ماسز کے درمیان تعلق کا مشاہدہ کیا ۔ ان گروپس میں سے مرکزی یا درمیانی ایلیمنٹ باقی دو ایلیمنٹس کا اوسط اٹامک ماس رکھتا تھا ۔ مثال کے طور پر ٹرائی ایڈ کا ایک گروپ کیلسیم  ، سٹرونشیم اور بیریم ہے ۔ سٹرونشیم کا اٹامک ماس کیلسیم  اور بیریم کے اٹامک ماسز کے اوسط کے برابر ہے ۔ چونکہ اس طریقے سے صرف چند ایلیمنٹس ہی کو ترتیب دیا جا سکا اس لیے ایلیمنٹس کے اس طریقہ گروپ بندی کو زیادہ مقبولیت حاصل نہ ہوئی ۔
نیولینڈز کے آکٹیوز
کینی زارو  کی ایلیمنٹس کے صحیح اٹامک ماس کی کامیاب تشخیص کے بعد ایلیمنٹس کو دوبارہ ترتیب دینے کے لیے کوششیں شروع ہوئیں ۔ برطانیہ کے کیمیادان نیولینڈز نے آکٹیو لا کی صورت میں اپنے مشاہدات پیش کیے ۔ اس نے مشاہدہ کیا کہ اگر ایلیمنٹس کو ان کے بڑھتے ہوۓ اٹامک ماس کے حساب سے ترتیب دیا جاۓ تو آکیٹو کے آٹھویں ایلیمنٹ کی کیمیائی خصوصیات اس آکیٹو کے پہلے ایلیمنٹ کے ساتھ ملتی ہیں ۔ اس نے ان کا موازنہ موسیقی کے سروں سے کیا ۔ نیولینڈز کے اس کام کو کوئی خاص پذیرائی نہ ملی کیونکہ اس میں دریافت نہ ہونے والے ایلیمنٹس کے لیے کوئی جگہ نہیں تھی ۔ اس وقت تک نوبل گیسز بھی دریافت نہیں ہوئیں تھیں ۔
مینڈلیف کا پیریاڈک ٹیبل
روس کے کیمیادان مینڈلیف نے اس وقت تک معلوم شدہ صرف 63 ایلیمنٹس کو افقی قطاروں میں بڑھتے ہوۓ اٹامک ماسز کے لحاظ سے ترتیب دیا۔  اس طرح ایک جیسی خصوصیات رکھنے والے ایلیمنٹس ایک ہی عمودی کالم میں آگئے ۔ ایلیمنٹس کی اس ترتیب کو پیریاڈک ٹیبل کا نام دیا گیا ۔ اس نے اپنے کام کے نتائج کو پیریاڈک لا کی شکل میں اس طرح بیان کیا کہ  ایلیمنٹس کی خصوصیات ان کے اٹامک ماسز کے پیریاڈک فنکشنز ہیں ۔ اگرچہ مینڈلیف کا پیریاڈک ٹیبل ایلیمنٹس کو ترتیب دینے کی پہلی کامیاب کوشش تھی مگر اس میں بھی کچھ نقائص موجود تھے ۔ مینڈلیف کے اپنے یہ پیریاڈک ٹیبل میں آئسوٹوپس کی پوزیشن کے بارے میں وضاحت نہ کر سکے اور بعض ایلیمنٹس کی بلحاظ اٹامک ماسز غلط ترتیب کی وجہ سے یہ تجویز کیا گیا کہ ایلیمنٹس کو بلحاظ اٹامک ماسز ترتیب نہیں دیا جا سکتا ۔
پیریاڈک لاء 
1913ء میں ایچ موزلے نے ایلیمنٹس کی ایک نئی خصوصیت اٹامک نمبر کو دریافت کیا ۔ اس نے مشاہدہ کیا کہ اٹامک ماس کی بجاۓ اٹامک نمبر سے ایلیمنٹس کو پیریاڈک ٹیبل میں ترتیب دیا جا سکتا ہے ۔ اس نئی دریافت کی بنا پر پیریاڈک لاء کی یوں اصلاح کی گئی کہ ایلیمنٹس کی خصوصیات ان کے اٹامک نمبرز کا پیریاڈک فنکشن ہیں ۔ کسی ایلیمنٹ کا اٹامک نمبر اس کے نیوٹرل ایٹم میں موجود الیکٹرونز کی تعداد کے برابر ہوتا ہے ۔ یہی اٹامک نمبر الیکٹرونک کنفگریشن  کی بنیاد بھی فراہم کرتا ہے ۔
اٹامک ماس کی بجائے اٹامک نمبر کسی ایلیمنٹ کی بنیادی خصوصیت ہے کیونکہ اٹامک نمبر ہر ایلیمنٹ کے لیے مقرر ہوتا ہے ۔ ایک ایلیمنٹ سے دوسرے ایلیمنٹ تک اس میں بتدریج نمبر اضافہ ہوتا ہے ۔ کسی بھی دو ایلیمنٹس کا ایک ہی اٹامک نمبر نہیں ہو سکتا ۔
کیا آپ جانتے ہیں ؟
۔ اس کی گروپ بندی میں ڈوبرائنر کا کیا کردار تھا ؟ ۔ نیولینڈ نے ایلیمنٹس کو کیسے ترتیب دیا ؟ پیریاڈک ٹیبل کو کس نے متعارف کروایا ؟ ۔ مینڈلیف کے پیریاڈک ٹیبل کی اصلاح کیوں کی گئی ؟ - مینڈلیف کے پیریاڈک لا کو بیان کریں ؟  ایلیمنٹس کو کسی پیریڈ میں کیوں اور کیسے ترتیب دیا جاتا ہے ؟
جدید پیریاڈک ٹیبل کسی ایلیمنٹ کا اٹامک نمبر اس کے اٹامک ماس کے مقابلے میں دو لحاظ سے زیادہ بنیادی خصوصیت رکھتا ہے ۔  یہ بالترتیب ایک ایونٹ سے دوسرے ایلیمنٹ تک بتدریج بڑھتا ہے ۔  یہ ہر ایلیمنٹ کے لیے متعین ہوتا ہے ۔ چنانچہ 1913ء میں اٹامک نمبر کی دریافت سے مینڈلیف کے پیریاڈک لاء ، جو کہ اٹامک ماس کی بنا پر تھا ، میں بہت سی اصلاحات کی گئیں ۔ جدید پیریاڈک ٹیبل میں ایلیمنٹس کو ان کے بڑھتے ہوۓ اٹامک نمبرز کی بنیاد پر ترتیب دیا گیا ۔ جب ایلیمنٹس کو ان کے بڑھتے ہوئے نمبرز کے مطابق بائیں سے دائیں جانب افقی قطاروں میں ترتیب دیا گیا تو دیکھا گیا کہ ایک جیسے وقفوں کے بعد ایلیمنٹس کی خصوصیات دہرائی جا رہی ہیں ۔ اس طرح ایک جیسی خصوصیات اور ایک جیسی الیکٹرونک کنفگریشن رکھنے والے ایلیمنٹس کو ایک ہی گروپ میں رکھا گیا ۔ یہ مشاہدہ کیا گیا کہ ہر آٹھ ایلیمنٹس کے بعد نویں ایلیمنٹ کی خصوصیات پہلے ایلیمنٹ سے مماثلت رکھتی تھیں ۔ مثال کے طور پر سوڈیم کی خصوصیات لیتھیم  کے مماثل تھیں ۔ اٹامک نمبر 18 کے بعد ہر انیسویں ایلیمنٹ میں یکساں خصوصیات پائی جاتی تھیں ۔ چنانچہ ایلیمنٹس کی لمبی قطاروں کو آٹھ اور اٹھارہ ایلیمنٹس کی قطاروں میں تقسیم کر دیا گیا اور ایک دوسرے کے اوپر اس طرح رکھا گیا کہ عمودی اور افقی قطاروں کا حامل ایک ٹیبل تیار ہو گیا ۔
لونگ فارم آف پیریاڈک ٹیبل
پیریاڈک ٹیبل میں ایلیمنٹس کی ترتیب میں اٹامک نمبر کی اہمیت کا اندازہ اس بات سے ہوتا ہے کہ الیکٹرونک کنفگریشن کی بنیاد اٹامک نمبر پر ہے ۔ چنانچہ ایلیمنٹس کے اٹامک نمبر میں اضافے کی بنیاد پر ترتیب ایلیمنٹس کی الیکٹرونک کنفگریشن میں پیریاڈیسٹی ( باقاعدہ وقفوں کے بعد خصوصیات کا دہراؤ ) کو ظاہر کرتی ہے ، جو کہ ان کی خصوصیات میں پیریاڈیسٹی کی طرف رہنمائی کرتی ہے ۔ اس لیے الیکٹرونک کنفگریشن کی بنیاد پر ایلیمنٹس کی ترتیب نے موجودہ لونگ فارم آف پیریاڈک ٹیبل کی تخلیق کی جیسا کہ شکل نمبر سے ظاہر کیا گیا ہے ۔
پیریاڈک ٹیبل میں ایلیمنٹس کی افقی قطاریں پیریڈز کہلاتی ہیں ۔ پیریڈ میں موجود ایلیمنٹس کا اٹامک نمبر مسلسل بڑھتا ہے ، جس کا مطلب ہے کہ پیریڈ میں الیکٹرونک کنفگریشن مسلسل تبدیل ہوتی ہے ۔ نتیجے کے طور پر پیریڈ میں موجود ایلیمنٹس کی خصوصیات مسلسل تبدیل ہوتی ہیں ۔ کسی ایلیمنٹ میں موجود ویلنس الیکٹرونز کی تعداد پیریڈ میں ایلیمنٹ کے مقام کا تعین کرتی ہے ۔ مثال کے طور پر ایسے ایلیمنٹس جن کے ویلنس شیل میں ایک الیکٹرون ہوتا ہے جیسے کہ الکلی میٹلز یہ پیریڈ کے انتہائی بائیں جانب شروع میں پاۓ جاتے ہیں ۔ اسی طرح ایسے ایلیمنٹس جن کے ویلنس شیل میں 8 الیکٹرونز ہوتے ہیں ، جیسا کہ نوبل گیسز ، یہ ہمیشہ پیریڈ میں انتہائی دائیں جانب پاۓ جاتے ہیں ۔
پیریاڈک ٹیبل میں عمودی کالم گروپس  کہلاتے ہیں ۔ ان گروپس کو بائیں سے دائیں جانب 1 سے لے کر 18 تک نمبر دیئے گئے ہیں ۔ گروپ کے ایلیمنٹس کے اٹامک نمبرز میں مسلسل اضافہ نہیں ہوتا ۔ بلکہ ان کے اٹامک نمبرز بےقاعدہ وقفوں سے بڑھتے ہیں ۔
بہرحال کسی بھی گروپ کے اندر موجود تمام ایلیمنٹس کی الیکٹرونک کنفگریشن ایک جیسی ہوتی ہے ۔ جس کا مطلب ہے کہ ان کے بیرونی شیل میں الیکٹرونز کی تعداد ایک جیسی ہوتی ہے ۔ مثال کے طور پر پہلے گروپ کے ایلیمنٹس کے آخری شیل میں ایک الیکٹرون موجود ہوتا ہے ۔ اس طرح دوسرے گروپ کے ایلیمنٹس کے آخری شیل میں دو الیکٹرونز موجود ہوتے ہیں ۔ یہی وجہ ہے کہ کسی بھی گروپ میں موجود ایلیمنٹس کی کیمیائی ( کیمیکل ) خصوصیات کافی حد تک ایک جیسی ہوتی ہیں ۔
لونگ فارم آف پیریاڈک ٹیبل کی اہم خصوصیات 
پہلا پیریڈ صرف دو ایلیمنٹس پر مشتمل ہے ۔ دوسرا اور تیسرا پیریڈ آٹھ آٹھ ایلیمنٹس پر مشتمل ہے ۔ چوتھا اور پانچواں ، پیریڈ اٹھارہ اٹھارہ ایلیمنٹس پر مشتمل ہے ۔ چھٹے پیریڈ میں بتیسں (32) جبکہ ساتویں پیریڈ میں بھی بتیس ایلیمنٹس موجود ہیں ۔ ہر پیریڈ کے ایلیمنٹس مختلف خصوصیات ظاہر کرتے ہیں ۔
پیریاڈک ٹیبل میں اٹھارہ عمودی کالمز میں جنہیں 18 تک بائیں سے دائیں جانب نمبر دیے گئے ہیں جو کہ گروپس کہلاتے ہیں۔
کسی بھی گروپ کے ایلیمنٹس ایک جیسی کیمیائی ( کیمیکل ) خصوصیات ظاہر کرتے ہیں ۔ ایلیمنٹس کے ویلنس شیل کے جس سب شیل میں آخری الیکٹرون داخل ہوتا ہے ۔ اس کی بنیاد پر ان کو چار بلاکس میں تقسیم کیا گیا ہے ۔
پیریڈز
پہلا پیریڈ شارٹ پیریڈ کہلاتا ہے ۔ یہ صرف دو ایلیمنٹس ہائڈروجن اور ہیلیم پر مشتمل ہے ۔ دوسرا اور تیسرا پیریڈ نارمل پیریڈز کہلاتے ہیں ۔ ان میں سے ہر ایک میں آٹھ ایلیمنٹس پاۓ جاتے ہیں ۔ دوسرا پیریڈ لیتھیم ، بیریلیم ، بورون ، کاربن ، نائٹروجن ، آکسیجن فلورین اور آخر میں ایک نوبل گیس نی اون پر مشتمل ہے ۔ چوتھا اور پانچواں پیریڈ لونگ پیریڈز کہلاتے ہیں ۔ ان میں سے ہر ایک اٹھارہ ایلیمنٹس پر مشتمل ہے جبکہ چھٹا اور ساتواں پیریڈ ویری لونگ پیریڈز  کہلاتے ہیں ۔ ان پیریڈز میں اٹامک نمبر 57 اور 89 کے بعد 14 ایلیمنٹس پر مشتمل دو سیریز بنائی گئی ہیں اس کا مقصد پیریاڈک ٹیبل کو بےجا طوالت سے بچانا ہے اس لئے ان دونوں سیریز کو پیریاڈک ٹیبل کے نیچے الگ رکھا گیا تاکہ پیریاڈک ٹیبل کی خوبصورتی کو برقرار رکھا جا سکے ۔ چونکہ دونوں سیریز لینتھینم اور ایکٹینم کے بعد شروع ہوتی تھیں اس لیے ان دونوں سیریز کو بالترتیب لینتھانائڈز اور ایکٹینائڈز کا نام دیا گیا ۔ ٹیبل ایلیمنٹس کی پیریڈ میں تقسیم کو ظاہر کرتا ہے ۔ ماسواۓ پہلے پیریڈ کے باقی تمام پیریڈز الکلی میٹلز سے شروع ہوتے ہیں اور نوبل گیسز پرختم ہوتے ہیں ۔ یہ مشاہدہ کیا جا سکتا ہے کہ ہر پیریڈ میں ایلیمنٹس کی تعداد مقرر ہے اس کی وجہ الیکٹرونز کی زیادہ سے زیادہ تعداد ہے جنہیں ایلیمنٹس کے مخصوص ویلنس شیل میں رکھا جا سکتا ہے ۔
گروپس 
پیریاڈک ٹیبل کا پہلا گروپ ہائڈروجن لیتھیم ، سوڈیم ، پوٹاشیم ، روبیڈیم ، سیزیم اور فرانسیم پر مشتمل ہے ۔ اگرچہ اس گروپ کے ایلیمنٹس کے ایٹمی نمبر میں مسلسل اضافہ نہیں ہوتا لیکن ان کے ویلنس شیلز کی الیکٹرونک کنفگریشن ایک جیسی ہے ۔ یہی وجہ ہے کہ ایک گروپ کے ایلیمنٹس کو فیملی بھی کہا جاتا ہے ۔ مثال کے طور پر پہلے گروپ کے تمام ایلیمنٹس کے ویلنس شیل میں ایک الیکٹرون موجود ہوتا ہے ، اس لیے انہیں ایک فیملی انکلی میٹلز کا نام دیا گیا ہے ۔ پہلا دوسرا اور تیرہ سے سترہ تک کے گروپس نارمل ایلیمنٹس پر مشتمل ہیں ۔ نارمل ایلیمنٹس میں تمام اندرونی شیل مکمل طور پر الیکٹرونز سے بھرے ہوتے ہیں صرف ویلنس شیلز نامکمل ہوتے ہیں ۔ مثال کے طور پر گروپ سترہ کے ایلیمنٹس ( ہیلوجنز ) کے ویلنس شیل میں 7 الیکٹرونز موجود ہوتے ہیں ۔ تین سے بارہ تک کے گروپس کے ایلیمنٹس ٹرانزیشن ایلیمنٹس کہلاتے ہیں ۔ ان ایلیمنٹس میں سب شیل مکمل ہونے کے مراحل میں ہوتا ہے ۔ شکل میں گروپس میں ایلیمنٹس کی تقسیم ظاہر کی گئی ہے
خصوصیات کی پیریاڈیسٹی
اٹامک سائز اور اٹامک ریڈیس
جیسا کہ ہم جانتے ہیں ایٹمز بہت چھوٹے ہوتے ہیں اس لیے ان کی کوئی بیرونی حد نہیں ہوتی جس بنا پر ان کا سائز مقرر کیا جا سکے ۔ اس وجہ سے کسی ایٹم کا سائز ناپنا بہت مشکل ہے ۔ عام طور پر ایٹم کا سائز معلوم کرنے کے لیے یہ تصور کیا جاتا ہے کہ ایٹمز دائرے کی شکل کے ہوتے ہیں ۔ جب یہ ایک دوسرے کے قریب ہوتے ہیں تو ان کے بیرونی حصے ایک دوسرے کو چھو رہے ہوتے ہیں ۔
دو جڑے ہوئے ایٹمز کے نیوکلیائی کے درمیان فاصلے کے نصف کو اس ایٹم کا اٹامک ریڈیس کہا جاتا ہے ۔ مثال کے طور پر ایلیمنٹ کی حالت میں کاربن کے دو ایٹمز کے نیوکلیائی کے درمیان 154 پیکومیٹر فاصلہ ہوتا ہے ۔ اس کا مطلب یہ ہے اس کا نصف 77 کاربن ایٹم کا اٹامک ریڈیس ہے ۔ جیسا کہ شکل میں دکھایا گیا ہے ۔
کاربن ایٹم کا ریڈیس
پیریڈ میں بائیں سے دائیں جانب اٹامک نمبر میں اضافہ ہوتا ہے لیکن ایٹم کا سائز بتدریج کم ہوتا ہے ۔ اس کی وجہ یہ ہے کہ اٹامک نمبر میں اضافے کے ساتھ نیوکلیئس میں پروٹونز کی تعداد بڑھنے کی وجہ سے نیوکلیئر چارج میں بتدریج اضافہ ہوتا ہے ۔ لیکن دوسری طرف کیونکہ شیلز کی تعداد میں اضافہ نہیں ہوتا اسلئے الیکٹرونز ویلنس شیل میں داخل ہوتے جاتے ہیں پس پروٹونز کی تعداد میں اضافے کی وجہ سے اضافی نیوکلیئر چارج کی قوت ویلنس شیل کو نیوکلیئس کی طرف اٹریکٹ کرتی ہے ۔ مثال کے طور پر دوسرے پیریڈ میں اٹامک سائز تک کم ہوتا ہے ۔
ایک ہی گروپ میں ایٹم کا سائز یا ریڈیس اوپر سے نیچے بتدریج بڑھتا ہے ۔ اس کی وجہ نچلے یا اگلے پیریڈ میں الیکٹرونز کے نئے شیل کا اضافہ ہے ۔ جس کی وجہ سے موثر نیوکلیئر چارج میں کمی ہوتی ہے ۔ جب ہم پیریڈ میں ٹرانزیشن ایلیمنٹس کے اٹامک ریڈیس کا مطالعہ کرتے ہیں تو اس ترتیب میں تھوڑی سی تبدیلی پائی جاتی ہے ۔ مثال کے طور پر جب ہم چوتھے پیریڈ میں بائیں سے دائیں جانب جاتے ہیں تو شروع میں ایلیمنٹس کا ایٹمی سائز کم ہوتا ہے یا ایٹم سکڑتا ہے اور پھر اس میں اضافہ ہوتا ہے ۔ شروع میں ایلیمنٹس کا ایٹمی سائز کم ہوتا ہے یا ایٹم سکڑتا ہے اور پھر جب ہم چوتھے پیریڈ میں بائیں سے دائیں جانب جاتے ہیں تو اس میں اضافہ ہوتا ہے۔
شیلڈنگ ایفیکٹ
کسی ایٹم کے نیوکلیئس اور ویلنس شیل کے درمیان موجود الیکٹرونز ، ویلنس شیل میں موجود الیکٹرونز پر نیوکلیئر چارج  کی اٹریکشن کو کم کر دیتے ہیں ۔ اندرونی شیلز میں موجود الیکٹرونز کی وجہ سے نیوکلیئس کی ویلنس الیکٹرونز پر اٹریکشن کم ہو جاتی ہے ۔ اس کے نتیجے میں بیرونی الیکٹرونز اصل نیوکلیر چارج سے کم نیوکلیئر چارج محسوس کرتے ہیں جسے مؤثر نیوکلیئر چارج  یا زیڈ ایفیکٹ کہا جاتا ہے ۔ اس کا مطلب یہ ہے کہ اندرونی شیلز میں موجود الیکٹرونز ، ویلنس شیل کے الیکٹرونز پر نیوکلیئس کی اٹریکشن کی قوت کو کم کرتے ہیں ۔ یہ شیلڈنگ ایفیکٹ کہلاتا ہے ۔ اٹامک نمبر میں اضافے سے ایٹم میں الیکٹرونز کی تعداد میں بھی اضافہ ہوتا ہے ، اس کے نتیجے میں شیلڈنگ ایفیکٹ بھی بڑھتا ہے ۔ پیریاڈک ٹیبل میں شیلڈنگ ایفیکٹ گروپ میں نیچے کی طرف بڑھتا ہے ۔ اسی وجہ سے سوڈیم  کی نسبت پوٹاشیم میں سے الیکٹرون نکالنا آسان ہے ۔ اس کے برعکس جب ہم پیریڈ میں بائیں سے دائیں جانب جاتے ہیں تو شیلڈنگ ایفیکٹ میں کمی ہوتی ہے ۔
آئیونائزیشن انرجی
کسی گیسی حالت میں آزاد ایٹم کے ویلنس شیل میں سے سب سے کم اٹریکشن والے الیکٹرون کو خارج کرنے کے لیے درکار انر جی آئیونائزیشن انرجی  کہلاتی ہے ۔ ایٹم میں موجود باقی الیکٹرونز کو خارج کرنے کے لیے انرجی کی زیادہ مقدار کی ضرورت ہوتی ہے ۔ اگر ویلنس شیل میں صرف ایک الیکٹرون موجود ہو تو اس کو خارج کرنے کے لیے درکار انرجی پہلی آئیونائزیشن انرجی کہلاتی ہے ۔ مثال کے طور پر سوڈیم ایٹم کی پہلی آئیونائزیشن انرجی ہے ۔
لیکن جب بیرونی شیل میں ایک سے زیادہ الیکٹرونز موجود ہوں تو انہیں زیادہ سے زیادہ انرجی فراہم کر کے ایک ایک کر کے خارج کیا جا سکتا ہے ۔ جیسا کہ دوسرے اور تیسرے گروپ کے ایلیمنٹس کے شیلز میں ایک سے زیادہ الیکٹرونز موجود ہوتے ہیں ۔ اس لیے ان کی آئیونائزیشن انرجی کی ویلیوز ایک سے زیادہ ہوں گی ۔ پیریڈ میں بائیں سے دائیں جانب آئیونائزیشن انرجی کی ویلیو بڑھتی ہے ۔ اس کی وجہ یہ ہے کہ ایٹم کا سائز کم ہوتا جاتا ہے اور بیرونی الیکٹرونز پر نیوکلیئس کی الیکٹروسٹیٹک فورس زیادہ ہوتی جاتی ہے ۔ اس لیے پریاڈک ٹیبل میں دائیں جانب کے ایلیمنٹس کی نسبت بائیں جانب کے ایلیمنٹس کی آئیونائزیشن انرجی کم ہوتی ہے جیسا کہ دوسرے پیریڈ کے ایلیمنٹس کے لیے ٹیبل میں دکھایا گیا ہے ۔ اس کی وجہ یہ ہے کہ پیریڈ میں جب ایٹم کا سائز کم ہوتا ہے تو آنے والے الیکٹرون کے لیے نیوکلیئس کی اٹریکشن بڑھ جاتی ہے ، جس کا مطلب ہے کہ الیکٹرون کے لیے جتنی زیادہ اٹریکشن ہو گی اتنی ہی زیادہ انرجی خارج ہو گی ۔
ایک گروپ میں الیکٹرون افینٹی کی ویلیوز اوپر سے نیچے کم ہوتی ہیں کیونکہ گروپ میں ایٹم کا سائز بڑھتا ہے ۔ ایٹم کے سائز میں اضافے سے شیلڈنگ ایفیکٹ بڑھتا ہے جس کے نتیجے میں آنے والے الیکٹرون کے لیے اٹریکشن کم ہو جاتی ہے جس وجہ سے کم انرجی خارج ہوتی ہے ۔ مثال کے طور پر آئیوڈین ایٹم کا سائز کلورین سے بڑا ہے ، پس آئیوڈین کی الیکٹرون افینٹی  کلورین سے کم ہے ۔ 
کسی ایٹم کی ، مالیکیول میں موجود اشتراک شدہ الیکٹرون پیئر کو اپنی طرف کھینچنے کی صلاحیت کو الیکٹرونیگٹیویٹی کہتے ہیں ۔ خاص طور پر جب ایلیمنٹس میں کوویلنٹ بانڈنگ ہو تو یہ خصوصیات اہمیت اختیار کر جاتی ہے ۔
الیکٹرونیگٹیویٹی کا رجحان بھی آئیونائزیشن انرجی اور الیکٹرون افینٹی جیسا ہی ہے ۔ یہ پیریڈ میں بائیں سے دائیں جانب بڑھتی ہے کیونکہ نیوکلیئر چارج جتنا زیادہ ہوگا نیوکلیئس اور اشتراک شدہ الیکٹرون پیئر کا فاصلہ اتنا ہی کم ہو گا ۔ نتیجتا اشتراک شدہ الیکٹرون پیئرز کو اپنی طرف کھینچنے کی قوت اتنی ہی بڑھتی ہے ۔ مثال کے طور پر دوسرے پیریڈ کی الیکٹرونیگٹیویٹی کی ویلیوز ذیل میں دی گئی ہیں۔
یہ عام طور پر گروپ میں نیچے کی طرف کم ہوتی ہے کیونکہ ایٹم کا سائز بڑھتا ہے ۔ پس الیکٹرونز کے اشتراک شدہ جوڑے کے لیے اٹریکشن کمزور ہوتی جاتی ہے ۔ مثال کے طور پر گروپ 17 ( ہیلوجنز ) کی الیکٹرونیگٹیویٹی کی ویلیوز یہاں ظاہر کی گئی ہیں ۔
 دو نان مٹیلک کمپاؤنڈ کے درمیان کوویلنٹ بانڈ بننے کے عمل کو بیان کر سکیں ۔ مثالوں کے ذریعے سنگل ڈبل اور ٹرپل کوویلنٹ بانڈز کی وضاحت کر سکیں ۔  سادہ کوویلنٹ مالیکیولز جن میں سنگل ، ڈبل اور ٹرپل بانڈ موجود ہوں ان کے الیکٹرون سٹرکچر کراس اور ڈاٹ کے ذریعہ بنا سکیں ۔
ہمارے اردگرد کی اشیا مادے سے بنی ہوئی ہیں ۔ یہ سب اشیا مادے کے بنیادی یونٹس یعنی ایٹمز سے مل کر بنتی ہیں ۔ جس کی پہلے وضاحت کی جا چکی ہے ۔ یہ ایٹمز باہم مل کر مالیکیول بناتے ہیں جو ہمارے اردگرد مادے کی مختلف حالتوں میں پاۓ جاتے ہیں ۔ وہ فورسز جو مختلف ایٹمز کو ایک مالیکیول میں جوڑے رکھتی ہیں کیمیکل فورسز کہلاتی ہیں ۔ اس باب میں ایٹمز کو باہم جوڑنے والی ان قوتوں پر بحث کی جائے گی ۔  ایٹمز کیمیکل بانڈ کیوں بناتے ہیں ؟ 
یہ ایک یونیورسل اصول ہے کہ ہر چیز زیادہ سے زیادہ مستحکم  ہونے پر مائل ہوتی ہے ۔ ایٹمز یہ استحکام نوبل گیسوں جیسی الیکٹرونک کنفگریشن اختیار کر کے حاصل کرتے ہیں ۔ کسی ایٹم کے ویلنس شیل میں 2 یا 8 الیکٹرونز کی موجودگی استحکام کی علامت ہے ۔ ویلنس شیل میں 2 الیکٹرون حاصل کرنے کو ڈپلیٹ رول کہتے ہیں ۔ جبکہ ویلنس شیل میں آٹھ الیکٹرون حاصل کرنے کو اوکٹیٹ رول کہا جاتا ہے ۔ نوبل گیسز کے ویلنس شیل میں 2 یا 8 الیکٹرونز ہی ہوتے ہیں ۔ اس کا مطلب ہے کہ تمام نوبل گیسز کے ویلنس شیل مکمل ہوتے ہیں ۔ ان کے ایٹمز میں مزید الیکٹرونز کے سمانے کے لیے خالی جگہ نہیں ہوتی ۔ اس بنا پر نوبل گیسز نہ تو الیکٹرون حاصل کرتی ہیں نہ الیکٹرون خارج کرتی ہیں اور نہ ہی الیکٹرونز کی شراکت کرتی ہیں ۔ اسی لیے یہ نان ری ایکٹو ہوتی ہیں ۔ نوبل گیس الیکٹرونک کنفگریشن کی اہمیت اس حقیقت سے عیاں ہے کہ دیگر تمام ایٹمز کی ہرممکن کوشش ہوتی ہے کہ وہ قریب ترین نوبل گیسز کی الیکٹرونک کنفگریشن حاصل کر لیں ۔ اس مقصد کے لیے ایٹم ایک دوسرے کے ساتھ جڑ جاتے ہیں جسے کیمیکل بانڈنگ کہا جاتا ہے ۔ دوسرے الفاظ میں ایٹم مستحکم ہونے کے لیے نوبل گیس الیکٹرونک کنفگریشن حاصل کر کے کیمیکل بانڈ بناتے ہیں اس کا مطلب ہے کہ ہر ایٹم اپنے ویلنس شیل میں 2 یا 8 الیکٹرونز حاصل کرنے کا قدرتی رنجان رکھتا ہے ۔  ایک ایٹم اپنے ویلنس شیل میں تین مختلف طریقوں سے 8 الیکٹرونز رکھ سکتا ہے ۔ دوسرے ایٹمر کو اپنے ویلنس شیل کے الیکٹرونز دے کر جب وہ تین یا تین سے کم ہوں ۔ دوسرے ایٹمز سے الیکٹرونز حاصل کر کے اگر ویلنس شیل میں پانچ یا پانچ سے زائد الیکٹرون ہوں ۔ دوسرے ایٹمز کے ساتھ ویلنس الیکٹرونز شیئر کر کے ۔
اب سوال پیدا ہوتا ہے کہ ہمیں کس طرح یہ پتہ چل سکتا ہے کہ کوئی ایٹم کس طرح سے ری ایکٹ کرے گا ۔ پیریاڈک ٹیبل میں کسی ایٹم کی پوزیشن سے اس کے گروپ نمبر کی نشاندہی ہوتی ہے ۔ جیسا کہ ہم باب نمبر 3 میں مطالعہ کر چکے ہیں کہ گروپ نمبر ویلنس شیل میں موجود الیکٹرونز کی تعداد کی بنیاد پر دیا جاتا ہے ۔ مثال کے طور پر گروپ نمبر 1 کے ویلنس شیل میں صرف ایک الیکٹرون ہوتا ہے اور گروپ نمبر 17 کے ویلنس شیل میں 7 الیکٹرون ہوتے ہیں ۔ کسی ایٹم کے ری ایکشن کے طریقے کا انحصار اس کے ویلنس شیل میں موجود الیکٹرونز کی تعداد پر ہوتا ہے ۔ اس بات پر تفصیلی بحث آگے چل کر کی جائے گی ۔
کیمیکل بانڈ 
کیمیکل بانڈ ایٹمز کے درمیان عمل کرنے والی ایسی فورس ہے جو انہیں ایک مالیکیول میں جوڑے رکھتی ہے ۔ دوسرے الفاظ میں بانڈ کی تشکیل کے دوران کوئی ایسی فورس عمل میں آتی ہے جو ایٹمز کو ایک دوسرے سے جوڑے رکھتی ہے ۔ آخری شیل میں الیکٹرونز کے اشتراک یا اخراج یا حصول کے ذریعے آٹھ الیکٹرونز پورے کرنے کا عمل اوکٹیٹ رول کہلاتا ہے ۔ اوکٹیٹ رول محض اس بات کی علامت ہے کہ جب بھی ایٹم کیمیکلی ری ایکٹ کریں یا باہم ملیں تو انہیں نوبل گیسوں کی کنفگریشن حاصل کرنا ہو گی ۔ ہائڈروجن اور ہیلیم جیسے ایلیمنٹس جن کے ایٹمز میں صرف سب شیل پایا جاتا ہے ، میں ڈپلیٹ رول بن جاتا ہے ۔ یہ ایٹمز کے درمیان کیمیکل بانڈ بننے کے عمل کو سمجھنے میں اہم کردار ادا کرتا ہے ۔
اگر بانڈ کی تشکیل آئنز کے درمیان ہو تو یہ ان آئنز کے درمیان الیکٹروسٹیٹک فورس کی بدولت ہوتی ہے ۔ لیکن اگر بانڈ کی تشکیل ایک جیسے ایٹمز کے درمیان ہو یا ایسے ایٹمز کے درمیان جن کی الیکٹرونیگٹیویٹی کی مقداریں قریب قریب ہوں ، تو پھر کیمیکل بانڈ کی تشکیل الیکٹرونز کی شراکت کے ذریعے ہوتی ہے ۔ الیکٹرونز کی شراکت باہمی بھی ہو سکتی ہے اور یکطرفہ بھی ۔
جب دو ایٹم ایک دوسرے کے نزدیک ہوتے ہیں ، تو ان پر بیک وقت اٹریکٹو فورسز اور ریپلسو فورسز عمل کرتی ہیں ۔ کیمیکل بانڈ کی تشکیل باہم اٹریکٹو فورسز کے غالب آنے کا نتیجہ ہوتی ہے ۔ اس سے سسٹم کی انرجی کم ہو جاتی ہے اور ایک مالیکیول تشکیل پاتا ہے ۔ بصورت دیگر اگر ریپلسو فورسز حاوی ہو جائیں تو کوئی کیمیکل بانڈ نہیں بنتا ۔ اس صورت میں ریپلسو فورسز کے پیدا ہونے کی بدولت سسٹم کی انرجی میں اضافہ ہو جاتا ہے ۔
کیمیکل بانڈز کی اقسام 
کیمیکل بانڈ نگ میں حصہ لینے والے ویلنس الیکٹرونز کو بانڈنگ الیکٹرونز بھی کہا جاتا ہے ۔ یہ الیکٹرونز ایٹم کے سب سے بیرونی نامکمل شیل میں ہوتے ہیں ۔ یہ ویلنس الیکٹرونز چار مختلف اقسام کے بانڈز بناتے ہیں ۔
آئیونک بانڈ
گروپ 1 اور گروپ 2 کے ایلیمنٹس جو کہ میٹلز پر مشتمل ہیں ، الیکٹرونز دینے کا رجحان رکھتے ہیں ۔ جس سے پوزیٹو چارج والے آئنز وجود میں آتے ہیں ۔ جبکہ گروپ 15 سے گروپ 17 تک کے ایلیمنٹس جو کہ نان میٹلز ہیں الیکٹرونز کو قبول کرنے کی صلاحیت رکھتے ہیں ۔ یہ الیکٹرونیگٹیو ایلیمنٹس ہیں اور ان کی الیکٹرون افینٹی بہت زیادہ ہوتی ہے ۔ اگر ان دو مختلف گروپوں کے ایٹمز یعنی میٹلز اور نان میٹلز کو آپس میں ریکٹ کرنے دیا جاۓ تو کیمیکل بانڈ وجود میں آتا ہے ۔ اس قسم کا کیمیکل بانڈ جو ایک ایٹم سے دوسرے ایٹم میں الیکٹرون کی مکمل منتقلی کے نتیجے میں بنتا ہے آئیونک بانڈ کہلاتا ہے ۔ سوڈیم کلورائڈ کا بننا اس قسم کی بانڈنگ کی ایک اچھی مثال ہے ۔
فریم ان عناصر کے ویلنس شیل کے الیکٹرونز کو ظاہر کرتے ہیں ، سوڈیم کے ویلنس شیل میں صرف ایک جبکہ کلورین کے ویلنس شیل میں سات الیکٹرون ہیں ۔ سوڈیم ایک الیکٹروپوزیٹو ایلیمنٹ ہے اس میں الیکٹرونز دینے کی صلاحیت ہوتی ہے کلورین جو ایک الیکٹرونیگٹیو ایلیمنٹ ہے الیکٹرونز قبول کرنے کا رجحان رکھتی ہے ۔ لہذا یہ دونوں ایلیمنٹس بالترتیب الیکٹرونز کے اخراج سے پازیٹو آئن اور حصول سے نیگٹیو آئن بناتے ہیں ۔ اس طرح یہ دونوں اپنے قریبی نوبل گیس کے ایٹم کی الیکٹرونک کنفگریشن حاصل کر لیتے ہیں ۔ 
ایٹم اپنے ویلنس شیل سے ایک الیکٹرون دے کر بن جاتا ہے ۔ اس کے آخری سے پہلے شیل میں آٹھ الیکٹرونز رہ جاتے ہیں ۔ کلورین بھی ایک الیکٹرون حاصل کر کے اپنے بیرونی شیل میں آٹھ الیکٹرونز کی تعداد مکمل کر لیتا ہے اور آئن میں تبدیل ہو جاتا ہے ۔ یہ دونوں ایٹم اب مخالف چارج رکھنے والے آئنز بن جاتے ہیں ۔ یہ دونوں آئنز الیکٹروسٹیٹک فورس کی اٹریکشن کے سبب اور انرجی کی نچلی سطح حاصل کر کے باہم مل کر خود کو مستحکم بنا لیتے ہیں ۔ یہ بات قابل غور ہے کہ اس قسم کی بانڈنگ میں صرف ویلنس شیل سے تعلق رکھنے والے الیکٹرونز ہی حصہ لیتے ہیں ۔ بقیہ الیکٹرونز حصہ نہیں لیتے ۔ اس قسم کے ری ایکشن میں عموماً حرارت کا اخراج ہوتا ہے ۔ اس قسم کی بانڈنگ سے وجود میں آنے والے
کمپاؤنڈز آئیونک کمپاؤنڈز کہلاتے ہیں ۔
کوویلنٹ بانڈ
گروپ 14 تا گروپ 17 کے ایلیمنٹس کو جب ری ایکٹ کرنے کا موقع ملتا ہے تو یہ ایلیمنٹس ویلنس الیکٹرونز کا باہمی اشتراک کر کے کیمیکل بانڈز بناتے ہیں ۔ اس قسم کا بانڈ جو الیکٹرونز کے باہمی اشتراک سے وجود میں آتا ہے، کوویلنٹ بانڈ کہلاتا ہے ۔
کوویلنٹ بانڈ کی تحلیل کے دوران آنے والی توانائی کی تبدیلیاں بےحد اہمیت کی حامل ہیں ۔ جب دو ایٹم ایک دوسرے کے نزدیک آتے ہیں تو ایک کے الیکٹرونز اور دوسرے کے نیوکلئس کے درمیان اٹریکٹو فورسز پیدا ہو جاتی ہیں ۔ اس کے ساتھ ہی دونوں نیوکلیائی  کے درمیان ریپلسو فورسز بھی وجود میں آجاتی ہیں ۔ جب ان دونوں ایٹمز کے درمیان فاصلہ کم ہونے پر اٹریکٹو فورسز ریپلسو فورسز پر غالب آجاتی ہیں تو ان دونوں ایٹمز کے درمیان کیمیکل بانڈ وجود میں آجاتا ہے ۔ ہائڈروجن کلورین نائٹروجن اور آکسیجن گیسز کے مالیکیولز کا بننا اس قسم کی بانڈنگ کی چند مثالیں ہیں ۔
کوویلنٹ بانڈز کی اقسام جیسا کہ اوپر بیان ہوا کہ کوویلنٹ  بانڈ دو ایٹمز کے درمیان الیکٹرونز کے باہمی شیئرنگ سے وجود میں آتا ہے ۔ایسے الیکٹرونز جو کیمیکل بانڈ بنانے کے لیے باہم جوڑے بناتے ہیں ، بانڈ پیئر  الیکٹرونز کہلاتے ہیں ۔ بانڈ پیئرز کی تعداد کے لحاظ سے کوویلنٹ بانڈز کی تین اقسام ہیں ۔ جن کی تفصیل آگے آرہی ہے ۔
سنگل کوویلنٹ بانڈ جب کوویلنٹ بانڈ بنانے والا ہر ایٹم ایک ایک الیکٹرون فراہم کرتا ہے تو ایک بانڈ پیئر وجود میں آتا ہے ۔ اسے سنگل کوویلنٹ بانڈ کہتے ہیں ۔ اس قسم کے مالیکیولز کا سٹرکچر بناتے وقت ان دونوں ایٹمز کے درمیان سنگل بانڈ پیئر کو ایک لائن سے ظاہر کیا جاتا ہے ۔ سنگل کوویلنٹ بانڈ پر مشتمل مالیکیولز کی چند مثالیں ہائڈروجن ، کلورین ، ہائڈورجن کلورائڈ گیس اور میتھین ہیں ۔
سنگل کوویلنٹ بانڈ
ڈبل کوویلنٹ بانڈ  جب ہر بانڈ بنانے والا ایٹم دو دو الیکٹرونز فراہم کرتا ہے تو دو عدد بانڈ پیئرز کی شراکت بنتی ہے اور ایک ڈبل کوویلنٹ بانڈ وجود میں آتا ہے ۔ ان مالیکیولز کے سٹرکچر میں ایسے بانڈ کو ڈبل لائن سے ظاہر کیا جاتا ہے ۔ آکسیجن گیس  اور ایتھین میں اس طرح کے ڈبل کوویلنٹ بانڈ نظر آتے ہیں ۔
ڈبل کوویلنٹ بانڈ
ٹرپل کوویلنٹ بانڈ
جب بانڈز بنانے والا ہر ایٹم تین تین الیکٹرونز فراہم کرتا ہے تو بانڈز بننے کے عمل میں تین بانڈ پیئرز حصہ لیتے ہیں ۔
کیا آپ جانتے ہیں ؟
ایٹمز کے ویلنس شیل کی الیکٹرونک کنفگریشن اس ایلیمنٹ کی سمبل کے گرد چھوٹے چھوٹے ڈاٹ یا کراس کی صورت میں ظاہر کی جاتی ہے ۔ ہر ڈاٹ یا کراس ایک ایک الیکٹرون کو ظاہر کرتا ہے ۔ یہ کسی ایٹم کے ویلنس شیل کی الیکٹرونک کنفگریشن ظاہر کرنے کے لیے لیوس کا سٹینڈرڈ طریقہ ہے ۔ اسے لیوی سٹرکچر ڈایاگرام کہتے ہیں ۔ 
ڈیٹو کوویلنٹ یا کوآرڈینیٹ کوویلنٹ بانڈ
کوآرڈینیٹ کوویلنٹ یا ڈیٹو کوویلنٹ بانڈنگ ایک ایسی کوویلنٹ بانڈنگ ہے جس میں الیکٹرونز کا بانڈ پیئر صرف ایک ایٹم دیتا ہے ۔ وہ ایٹم جو بانڈ پیئر فراہم کرتا ہے ڈونر کہلاتا ہے اور جو ایٹم اس پیئر کو حاصل کرتا ہے وہ ایکسپٹر کہلاتا ہے ۔ اس طرح کے الیکٹرون پیئر کو ظاہر کرنے کے لیے عموما ایک تیر استعمال کیا جاتا ہے ۔ اس تیر کا ہیڈ ایکسپٹر ایٹم کی جانب ہوتا ہے۔
نان بانڈڈ الیکٹرون پیئر جو ایک ایٹم پر موجود ہوتا ہے لون پیئر کہلاتا ہے ۔ جب ایک پروٹون کسی ایسے مالیکیول کے نزدیک پہنچتا ہے جو الیکٹرونز کے لون پیئر کا حامل ہو تو یہ لون پیئر کو دے دیتا ہے اور ایک کوآرڈینیٹ کوویلنٹ بانڈ وجود میں آتا ہے ۔ مثال کے طور پر امونیم ریڈیکل کی تشکیل ۔
شکل کوآرڈینیٹ کوویلنٹ بانڈ ( سرخ تیر )
بورون ٹرائی فلورائڈ  کے بننے کے عمل میں بورون ایٹم  کے تین ویلنس الیکٹرونز اور فلورین کے تینوں ایٹمز کے ساتھ ایک ایک الیکٹرون شیئر کر کے بانڈ بنا لیتے ہیں ۔ بانڈ پیئر الیکٹرونز کی اس شیئر نگ کے بعد بھی بورون کے ایٹم کو اپنے بیرونی شیل میں دو الیکٹرونز کی کمی کا سامنا رہتا ہے ۔ جب کوئی مالیکیول جو لون پیئر کا حامل ہو ، بورون ٹرائی فلورائڈ کے نزدیک پہنچتا ہے ، تو یہ اس ڈونر مالیکیول سے لون پیئر حاصل کرتے ہوئے کوآرڈینیٹ کوویلنٹ بانڈ بنا لیتا ہے ۔ امونیا کے مالیکیول میں نائٹروجن پر واقع لون پیئر سے کوآرڈینیٹ کوویلنٹ بانڈ بنانے کے لیے ایک اچھا ڈونر مالیکیول بناتا ہے۔ جیسا کہ شکل میں دکھایا گیا ہے ۔
پولر اور نان پولر کوویلنٹ بانڈز 
اگر کوویلنٹ بانڈ دو ایک جیسے ایٹمز کے درمیان تشکیل پاۓ تو بانڈ پیئر الیکٹرونز کا جوڑا دونوں ایٹمز کی جانب یکساں طور پر اٹریکٹ ہوتا ہے ۔ اس قسم کے بانڈ کو نان پولر کوویلنٹ بانڈ کہتے ہیں ۔ یہ بانڈ الیکٹرون پیئر کے مساوی شیئرنگ کی صورت میں تشکیل پاتا ہے ۔ یہ خالص کوویلنٹ بانڈ بھی کہلاتا ہے ۔ مثال کے طور پر بانڈ کا بننا ۔
اگر کوویلنٹ بانڈ دو مختلف قسم کے ایٹمز کے درمیان ہے تو بانڈ پیئر الیکٹرونز پر دونوں ایٹموں کی اٹریکشن کی فورس برابر نہیں ہو گی ۔ ان میں سے ایک ایٹم دوسرے کی نسبت بانڈڈ پیئر کو اپنی جانب زیادہ اٹریکٹ کرے گا ۔ اس ایٹم  کو زیادہ الیکٹرونیگٹیو کہا جاۓ گا ۔
جب دو کوویلنٹ بانڈ بنانے والے ایٹمز کی الیکٹرونیگیٹویٹی میں فرق ہو تو ان ایٹمز کے درمیان بانڈ پیئر کی اٹریکشن غیرمساوی ہو گی ۔ اس کے نتیجے میں پولر کوویلنٹ بانڈ تشکیل پاتا ہے ۔ ہائڈروجن اور کلورین کی الیکٹرونیگٹیویٹی کا فرق  ہے ۔ چونکہ کلورین کی الیکٹرونیگٹیویٹی ہائڈروجن سے زیادہ ہے ، اس لیے بیشترکہ الیکٹرون پیئر کو زیادہ فورس سے اپنی طرف کھینچتا ہے ۔ چنانچہ الیکٹرونیگٹیویٹی کے اس فرق کی وجہ سے کلورین پر پارشل نیگیٹو چارج اور ہائڈروجن پر پارشل پازیٹو چارج پیدا ہو جاتا ہے ۔ اس سے بانڈ میں پولیریٹی  پیدا ہو جاتی ہے جس کی وجہ سے اسے پولر کوویلنٹ بانڈ کہا جاتا ہے ۔
پولر کو پلاٹ بانڈز کے نتیجے میں بننے والے کمپاؤنڈ کو پولر کمپاؤنڈ  کہا جاتا ہے ۔ مثال کے طور پر پانی ہائڈروجن کلورائڈ اور ہائڈروجن فلورائڈ ۔
الیکٹرونیگیٹویٹی کی ویلیو سے بتایا جا سکتا ہے کہ آیا کوئی کیمیکل بانڈ آئیونک ہو گا یا کوویلنٹ ۔ زیادہ الیکٹرونیگیٹویٹی رکھنے والے ایلیمینٹس جیسے (ہائڈ گروپ) اور کم الیکٹرونیگیٹویٹی رکھنے والے ایلیمینٹس کے درمیان بننے والا بانڈ آئیونک ہو گا کیونکہ ان کے الیکٹرون مکمل طور پر ایک ایٹم سے دوسرے ایٹم میں منتقل ہو جاتے ہیں ۔ قریب قریب الیکٹرونیگیٹویٹی رکھنے والے ایلیمینٹس کے درمیان کوویلنٹ بانڈ بنے گا جس طرح میتھین میں کاربن اور ہائڈروجن کا بانڈ ۔ اگر دو ایلیمینٹس کی الیکٹرونیگیٹویٹی کا فرق زیادہ ہو تو ان کے درمیان بننے والا بانڈ بالعموم آئیونک بانڈ ہو گا اور اگر یہ کم تر ہو تو بالعموم کوویلنٹ بانڈ بنے گا ۔
مٹیلک بانڈ
مٹیلک بانڈ کی تعریف یہ ہے کہ یہ ایک ایسا بانڈ ہے جو مٹیلک ایٹمز کے درمیان موبائل یا فری الیکٹرونز کی وجہ سے تشکیل پاتا ہے ۔
میٹلز کی منفرد خصوصیات مثلاً زیادہ میلٹنگ پوائنٹ اور بوائلنگ پوائنٹ ، حرارت اور بجلی کی عمدہ کنڈکشن اور سخت اور وزنی نوعیت ہونے سے اس نظریہ کو تقویت ملتی ہے کہ مٹیلک ایٹمز کے درمیان کیمیکل بانڈ بھی مختلف قسم کا ہونا چاہیے ۔ میٹلز میں نیوکلیئس کا بیرونی الیکٹرونز پر اثر بہت کمزور ہوتا ہے ۔ کیونکہ ان ایٹمز کا سائز بڑا ہوتا ہے اور نیوکلیئس اور ویلنس الیکٹرونز کے درمیان کئی شیلز پاۓ جاتے ہیں ۔ مزید برآں کم آئیونائزیشن پوٹینشلز کی بدولت ، میٹلز میں بیرونی الیکٹرونز کو بآسانی خارج کرنے کا روجحان پایا جاتا ہے ۔ اس کا نتیجہ یہ ہوتا ہے کہ میٹلز میں ایٹمز کے درمیان خالی جگہوں میں موبائل الیکٹرونز آزادانہ گھومتے پھرتے ہیں ۔ ان الیکٹرونز میں سے کوئی بھی کسی ایک ایٹم کے ساتھ آزادانہ طور پر نہیں جڑا ہوتا ۔ یا تو یہ الیکٹرونز ایٹم کے کامن پول سے تعلق رکھتے ہیں یا پھر اس میٹل کے تمام ایٹمز سے مشترکہ طور پر منسلک ہوتے ہیں ۔ مٹیلک ایٹمز کے نیوکلیائی ان آزاد اور موبائل الیکٹرونز کے سمندر میں ڈوبے ہوئے محسوس ہوتے ہیں ۔ یہ موبائل الیکٹرون مٹیلک ایٹمز کے درمیان مٹیلک بانڈ بنا کر انہیں باہم جوڑے رکھنے کے ذمہ دار ہوتے ہیں ۔
انٹرمالیکیولر فورسز
جیسا کہ پہلے ذکر کیا گیا ہے کہ ایک کمپاؤنڈ میں ایٹمز کو اکٹھا رکھنے والی فورسز کو بانڈ کہا جاتا ہے ۔ بانڈ بنانے والی ان طاقتور فورسز کے ساتھ ساتھ مالیکیولز کے درمیان نسبتا کمزور فورسز بھی پائی جاتی ہیں جو انٹرمالیکیولر فورسز کہلاتی ہیں ۔ ہائڈروکلورک ایسڈ کی بانڈنگ اور انٹرمالیکیولر فورس ذیل میں دکھائی گئی ہیں ۔
ایک مول مائع ہائڈروجن کلورائڈ کے مالیکیولز کے درمیان انٹر مالیکیولر فورسز کو توڑ کر اسے گیس کی حالت میں تبدیل کرنے کے لیے 17 انرجی درکار ہوتی ہے ۔ جبکہ ایک مول ہائڈروجن کلورائڈ میں ہائڈروجن اور کلورین کے مابین کیمیکل بانڈ کو توڑ نے کے لیے 430 انرجی درکار ہوتی ہے ۔
ڈائی پول ۔ ڈائی پول انٹریکشن
تمام انٹر مالیکیولر فورسز ، جو مجموعی طور پر وانڈروالز فورسز کہلاتی ہیں ، فطری طور پر الیکٹریکل ہوتی ہیں ۔ یہ مخالف چارجز کی اٹریکشن کے نتیجے میں پیدا ہوتی ہیں جو عارضی بھی ہو سکتی ہے اور مستقل بھی ۔ دو مختلف قسم کے ایٹمز کے درمیان الیکٹرونز کے غیرمساویانہ اشتراک کے سبب مالیکیول کا ایک سرا ہلکا پوزیٹو اور دوسرا ہلکا نیگیٹو ہو جاتا ہے ۔ چونکہ الیکٹرونز کا اشتراک شدہ جوڑا زیادہ الیکٹرونیگیٹو ایٹم کی طرف زیادہ جھکاؤ رکھتا ہے ۔ اس پر پارشل نیگیٹو چارج پیدا ہو جاتا ہے ۔ مثلا ہائڈروجن کلورائڈ میں کلورین پارشل نیگیٹو چارج کا حامل ہو جاتا ہے ۔ جبکہ مالیکیول کا دوسرا سرا پارشل پوزیٹو چارج کا حامل ہو جا تا ہے۔ 
جب ایک مالیکیول کے مختلف حصوں میں پارشل پوزیٹو اور پارشل نیگیٹو چارج پیدا ہو جاتا ہے تو اس سے گردونواح کے مالیکیول اپنی پوزیشن میں اس طرح سے تبدیلی پیدا کر لیتے ہیں کہ ان کا ایک نیگیٹو چارج والا حصہ دوسرے مالیکیول کے پازیٹو چارج والے حصے کے قریب ہو جائے ۔ اس کے نتیجے میں متصل مالیکیولز کے مخالف چارج بردار حصوں کے درمیان اٹریکشن کی ایک فورس پیدا ہو جاتی ہے ۔ ان فورسز کو ڈائی پول ڈائی پول انٹریکشن کہا جاتا ہے جیسا کہ ذیل میں دی گئی ڈایا گرام سے ظاہر ہے ۔
ہائڈروجن بانڈنگ 
ہائڈروجن بانڈنگ ایک خاص انٹرمالیکیولر فورس ہے جو مستقل پولر مالیکیولز میں پائی جاتی ہے ۔ اس بانڈنگ کو ایک منفرد ڈائی پول ڈائی پول اٹریکشن کہا جا سکتا ہے ۔ اٹریکشن کی یہ فورس ایسے مالیکیولز کے درمیان پیدا ہوتی ہے جن میں ہائڈروجن ایٹم کا بانڈ ایک چھوٹے لیکن زیادہ الیکٹرونیگیٹویٹی رکھنے والے ایٹمز مثلا نائٹروجن ، آکسیجن اور فلورین کے ساتھ بنا ہوتا ہے ، جن میں الیکٹرونز کے لون پیئر پاۓ جاتے ہیں ۔ ہائڈروجن کے انتظام اور دوسرے ایٹم کے درمیان موجود کوویلنٹ بانڈ اس قدر پولر بن جاتا ہے کہ ہائڈروجن ایٹم پر پارشل پوزیٹو اور دوسرے ایٹم پر پارشل نیگیٹو چارج پیدا ہو جاتا ہے ۔ ہائڈروجن کا ایٹم اپنے مختصر سائز اور زیادہ  پارشل پوزیٹو چارج کی بدولت اس قابل ہوتا ہے کہ دوسرے مالیکیول کے ایٹمز نائٹروجن ، آکسیجن یا فلورین کو اٹریکٹ کر سکے۔
اس طرح ایک مالیکیول کا پارشلی پوزیٹولی چارجڈ ہائڈروجن ایٹم دوسرے مالیکیول کے پارشلی نیگیٹولی چارجڈ ایٹم کو اٹریکٹ کرتے ہوۓ اس سے بانڈ بناتا ہے ۔ اسے ہائڈروجن بانڈنگ کہتے ہیں ۔ اٹریکشن کی یہ فورس مالیکیولز کے درمیان نقطه دار خط  کی صورت میں ظاہر کی جاتی ہے ، جیسا کہ اگلے صفحے پر دکھایا گیا ہے ۔
ہائڈروجن بانڈنگ مالیکیول کی طبیعی خصوصیات پر اثر انداز ہوتی ہے ۔ اس کی وجہ سے کمپاؤنڈ کے بوائلنگ پوائنٹ پر بہت زیادہ اثر پڑتا ہے ۔ مثال کے طور پر پانی کا بوائلنگ پوائنٹ  الکحل کے بوائلنگ پوائنٹ سے زیادہ ہے کیونکہ پانی میں ہائڈروجن بانڈنگ الکحل کی نسبت زیادہ طاقتور ہوتی ہے ۔ برف کا پانی کے اوپر تیرنا بھی ہائڈروجن بانڈ نگ کی بدولت ہے ۔  برف کی ڈینسٹی مائع پانی کی ڈینسٹی کی نسبت کم ہے ۔ مائع حالت میں پانی کے مالیکیول بےترتیبی سے حرکت کرتے ہیں ۔ لیکن جب پانی جمتا ہے تو اس کے مالیکیول ایک ترتیب کی صورت اختیار کر لیتے ہیں ۔ اس سے انہیں ایک کھلی ساخت مل جاتی ہے ۔ اس عمل میں مالیکیولز کا درمیانی فاصلہ بڑھ جاتا ہے جس کے نتیجے میں برف کی ڈینسٹی پانی کی نسبت کم ہو جاتی ہے ۔
آئیونک کمپاؤنڈز
آئیونک کمپاؤنڈز پازیٹو اور نیگیٹو چارج والے آئنز سے مل کر بنتے ہیں ۔ لہذا یہ کمپاؤنڈ مالیکیولز کی بجاۓ آئنز پر مشتمل ہوتے ہیں ۔ پازیٹو اور نیگیٹو چارج کے حامل آئن طاقتور الیکٹروسٹیٹک فورس کے ذریعے ٹھوس یا کرسٹل کی شکل میں باہم جڑے رہتے ہیں ۔
درج ذیل شکل میں آئنز کی ترتیب ظاہر کی گئی ہے ۔
آئیونک کمپاؤنڈز کی درج ذیل خصوصیات ہوتی ہیں ۔ آئیونک کمپاؤنڈز زیادہ تر کرسٹلائن ٹھوس ہوتے ہیں ۔ ٹھوس حالت میں آئیونک کمپاؤنڈز کی الیکٹریکل کنڈکٹنس نہ ہونے کے برابر ہوتی ہے لیکن سلوشن کی شکل میں یا پگھلی ہوئی حالت میں یہ بھی الیکٹریسٹی کے اچھے کنڈکٹر ہوتے ہیں ۔ اس کی وجہ ان کے اندر آزاد آئنز کی موجودگی ہے ۔
آئیونک کمپاؤنڈز کے میلٹنگ پوائنٹ اور بوائلنگ پوائنٹ زیادہ ہوتے ہیں ۔ مثال کے طور پر سوڈیم کلورائڈ کا میلٹنگ پوائنٹ اور بوائلنگ پوائنٹ ہے ۔ چونکہ آئیونک کمپاؤنڈز پوزیٹو اور نیگیٹو آئنز سے مل کر بنتے ہیں ۔ لہذا مخالف چارج رکھنے والے آئنز کے درمیان اٹریکشن کی طاقتور الیکٹروسٹیٹک فورسز موجود ہوتی ہیں ۔ اور اس لیے ان فورسز کو ختم کرنے کے لیے بڑی مقدار میں انرجی درکار ہوتی ہے ۔
کوویلنٹ کمپاؤنڈز
کوویلنٹ کمپاؤنڈز ایٹمز کے درمیان الیکٹرونز کے اشتراک یعنی کوویلنٹ بانڈ سے بننے والے مالیکیولز پر مشتمل ہوتے ہیں ۔ کوویلنٹ کمپاؤنڈز کو عام طور پر آئیونک بانڈ کی نسبت کمزور سمجھا جاتا ہے ۔ کوویلنٹ کمپاؤنڈز دو یا دو سے زیادہ نان مٹیلک ایلیمینٹس سے مل کر بنتے ہیں ۔ کم مالیکیولر پاس رکھنے والے کوویلنٹ
کمپاؤنڈز یا تو گیسز کی صورت میں ہوتے ہیں یا جلدی بوائل ہو جانے والے مائعات کی صورت میں ۔ اس کے برعکس زیادہ مالیکولر ماس رکھنے والے کوویلنٹ کمپاؤنڈ ٹھوس صورت میں پاۓ جاتے ہیں ۔ کوویلنٹ کمپاؤنڈز کی دیگر خصوصیات درج ذیل ہیں ۔ ان کے میلٹنگ اور بوائلنگ پوائنٹس عموماً کم ہوتے ہیں ۔ یہ عام طور پر الیکٹریسٹی کے ناقص کنڈکٹر ہوتے ہیں ۔ ایسے کمپاؤنڈز جن کے بانڈز پولر ہوتے ہیں ،الیکٹریسٹی کے کنڈکٹر ہوتے ہیں اور یہ پولر سولوینٹس ہی میں حل ہوتے ہیں ۔ یہ عموما پانی میں حل نہیں ہوتے لیکن پانی کے علاوہ دیگر نان ایکوس سولوینٹس مثلا بینزین ،ایتھر ، الکحل اور ایسیٹون میں حل ہو جاتے ہیں ۔ بڑے مالیکیول جن میں سہ رخی بانڈنگ پائی جاتی ہے کوویلنٹ کرسٹلز بناتے ہیں جو انتہائی مضبوط اور سخت ہوتی ہیں ۔ ان کے میلٹنگ اور بوائلنگ پوائنٹس بہت زیادہ ہوتے ہیں ۔
پولر اور نان پولر کمپاؤنڈز 
جیسا کہ پہلے بیان کیا گیا ہے کہ بانڈنگ ایٹمز میں الیکٹرونیگیٹویٹی کے فرق سے کیمیکل بانڈ میں پولیریٹی پیدا ہوتی ہے ۔ پالنگ سکیل پرفلورین کو الیکٹرونیگیٹویٹی دی گئی ہے ۔ دوسرے ایلیمنٹس کی ویلیوز اس کی نسبت سے معلوم کی جاتی ہیں ۔ نان پولر اور پولر کوویلنٹ کمپاؤنڈز کی خصوصیات میں معمولی فرق پایا جاتا ہے ۔ نان پولر کمپاؤنڈزعموما پانی میں حل نہیں ہوتے جبکہ پولر کوویلنٹ کمپاؤنڈز بالعموم پانی میں حل ہو جاتے ہیں ۔ اس طرح نان پولر کمپاؤنڈ بھی الیکٹریسٹی کنڈکٹر نہیں ہوتے لیکن پولر کمپاؤنڈز کا پانی میں سلوشن عموما الیکٹریسٹی کا کنڈکٹر ہوتا ہے ۔ کیونکہ پانی کے ساتھ ری ایکشن کے نتیجے میں ان کے آئنز بن جاتے ہیں ۔
کوآرڈینیٹ کوویلنٹ کمپاؤنڈز 
ان کی بیشتر خصوصیات کوویلنٹ کمپاؤنڈز کی خصوصیات سے ملتی جلتی ہی ہیں ۔ چونکہ ان کے نیوکلیائی مشترک الیکٹرونز کی بدولت آپس میں جڑے ہوتے ہیں لہذا یہ پانی میں آئنز نہیں بناتے ۔ اپنی کوویلنٹ فطرت کی بدولت یہ آرگینک سولوینٹس میں حل ہو جاتے ہیں اور پانی میں بہت کم حل ہوتے ہیں ۔
میٹلز
میٹلز کی ایک مشترک خصوصیت حرارت اور الیکٹریسٹی کی کنڈکٹس ہے ۔ اس کی وجہ سے میٹلز انڈسٹریز میں اہم کردار ادا کرتی ہیں ۔ میٹلز کی نمایاں خصوصیات درج ذیل ہیں ۔
ان میں مٹیلک چمک پائی جاتی ہے ۔
یہ عموما میلیبل اور ڈکٹائل ہوتی ہیں ۔ میلیبلیٹی میٹلز کی وہ خاصیت ہے کہ جس کے سبب انہیں کوٹ کوٹ کر شیٹس کی صورت میں پھیلایا جا سکتا ہے جبکہ ڈکٹائلیٹی سے مراد ان کی وہ خاصیت ہے جس کے تحت انہیں کھینچ کر تاروں کی شکل دی جا سکتی ہے ۔
۔ ان کے میلٹنگ اور بوائلنگ پوائنٹس عموماً بہت زیادہ ہوتے ہیں ۔ ان کے ایٹمز کا سائز بڑا ہوتا ہے ۔ اس لیے ان کی آئیونائزیشن انرجی کم ہوتی ہے ۔ اور یہ بڑی آسانی سے آئن  بناتی ہیں ۔ یہ موبائل الیکٹرونز رکھنے کی وجہ سے ٹھوس یا مائع حالت میں الیکٹریسٹی اور حرارت کی بہت اچھی کنڈکٹر ہیں
تعارف
مادہ تین طبیعی حالتوں ٹھوس ، مائع اور گیس میں پایا جاتا ہے ۔ مادہ کی سادہ ترین حالت گیس ہے ۔ مائع کم پاۓ جاتے ہیں اور زیادہ تر مادہ ٹھوس حالت میں پایا جاتا ہے ۔ گیسی حالت میں مادہ کی کوئی خاص شکل اور والیم نہیں ہوتا ۔ اسی لیے گیسز تمام دستیاب جگہ گھیر لیتی ہیں ۔ ان کے درمیان انٹرمالیکیولر فورسز بہت کمزور ہوتی ہیں ۔ گیسز کی ایک اہم خصوصیت پریشر ہے ۔ گیس کے والیم پر پریشر اور ٹمپریچر کے اثرات کا بہت تفصیلی مطالعہ کیا گیا ہے ۔ مائع حالت میں انٹرمالیکیولر فورسز طاقتور ہوتی ہیں اس لیے ان کا مخصوص والیم ہوتا ہے لیکن ان کی کوئی مخصوص شکل نہیں ہوتی ۔ انہیں جس برتن میں ڈالا جاۓ یہ اسی کی شکل اپنا لیتے ہیں ۔ مائع ایویپوریٹ ہوتے ہیں اور پریشر ڈالتے ہیں ۔ جب کسی مائع کا ویپر پریشر بیرونی پریشر کے برابر ہو جائے تو یہ بوائل ہونا شروع ہو جاتا ہے ۔ گیسز کی نسبت مائع کم حرکت پذیر ہوتے ہیں اس لیے یہ بہت آہستہ ڈیفیوژ کرتے ہیں ۔ ٹھوس حالت میں مادہ کی مخصوص شکل اور والیم ہوتا ہے ۔ یہ گیسز اور مائع کی نسبت سخت اور وزنی ہوتے ہیں ۔ یہ ایمورفس یا کرسٹلائن اشکال میں پائے جاتے ہیں ۔
گیسی حالت
خاص خصوصیات
گیسز کی طبیعی خصوصیات ایک جیسی ہوتی ہیں ۔ کچھ خاص خصوصیات مندرجہ ذیل ہیں ۔
ڈیفیوژن 
گیسز بہت تیزی کے ساتھ ڈیفیوژ کرتی ہیں ۔ وہ عمل جس میں گیسز بےترتیبی حرکت ( ریڈم موشن ) اور ٹکراؤ سے ہوموجینیس کلچر بناتی ہیں ڈیفیوژن کا عمل کہلاتا ہے ۔ ڈیفیوژن کی رفتار کا انحصار گیسز کے لیکیولر ماس پر ہوتا ہے ۔ ہلکی گیسز بھاری گیسز کی نسبت تیزی کے ساتھ ڈیفیوژ کرتی ہیں مثال کے طور پر گیس کی ڈیفیوژن کی رفتار گیس سے 4  گنا تیز ہو تی ہے ۔
ایفیوژن 
گیس مالیکیولز کا ایک باریک سوراخ سے کم پریشر والی جگہ کی طرف اخراج ایفیوژن کہلاتا ہے ۔ مثال کے طور پر جب ایک ٹائر پنکچر ہو جاتا ہے تو اس میں سے ساری ہوا ایفیوز ہو جاتی ہے ۔ اایفیوژن کا انحصار مالیکیولر ماس پر ہوتا ہے ، ہلکی گیسز میں ایفیوژن کا عمل بھاری گیسز کی نسبت تیز ہوتا ہے ۔
پریشر 
گیس کے مالیکیولز ہمیشہ حرکت کرتے رہتے ہیں ۔ اس لیے جب مالیکیولز برتن کی دیواروں یا کسی سطح سے ٹکراتے ہیں تو پریشر ڈالتے ہیں ۔ پریشر سے مراد فی مربع میٹر ایریا پر لگائی جانے والی فورس ہے ۔ وہ فورس جو ایک گیس کسی اکائی ایریا پر ڈالتی ہے اس کا پریشر کہلاتا ہے ۔ پریشر کو  ظاہر کرتے ہیں ۔ 
فورس کا یونٹ نیوٹن ہے اور ایریا کا یونٹ ہے ۔ اس لیے پریشر کا یونٹ 2 ہے ۔ اسے پاسکل بھی کہتے ہیں ۔ اسے  ظاہر کرتے ہیں ۔
ایٹموسفیرک پریشر کو معلوم کرنے کے لیے بیرومیٹر اور لیبارٹری میں پریشر معلوم کرنے کے لیے مانومیٹر استعمال کیا جاتا ہے ۔
سٹینڈرڈ ایٹموسفیرک پریشر 
ایٹموسفیرک پریشر سطح سمندر پر پڑنے والا ہوا کا پریشر ہے ۔ اس کی تعریف یوں کی جا سکتی ہے ۔ وہ پریشر جو سطح سمندر پر مرکز کے 760 بلند کالم سے پڑے سٹینڈرڈ ایٹموسفیرک پریشر کہلاتا ہے ۔ یہ پریشر سطح سمندر پر مرکزی کے 760 بلند کالم کو سہارا دینے کے لیے کافی ہوتا ہے ۔
مالیکیولز کے درمیان موجود خالی جگہوں کی وجہ سے گیسز انتہائی کمپریسیبل ہوتی ہیں ۔ جب گیسز کو دبایا جاتا ہے تو مالیکیولز ایک دوسرے کے قریب آ جاتے ہیں اور یہ پھیلی ہوئی گیس کی نسبت کم وایم گھیرتی ہیں۔
موبیلیٹی 
گیس کے مالیکیول ہمیشہ حرکت کرتے رہتے ہیں ۔ یہ ایک جگہ سے دوسری جگہ حرکت کر سکتے ہیں کیونکہ ان کی کائینیٹک انرجی بہت زیادہ ہوتی ہے ۔ آزادانہ طور پر حرکت کرنے کے لیے یہ مالیکیولز کے درمیان موجود خالی جگہوں کو استعمال کرتے ہیں ۔ اس بےترتیب حرکت ( ریڈم موشن کے نتیجے میں گیسز کے مالیکولز کے گھل مل جانے سے ہوموجینیس مکسچر بن جاتا ہے ۔
گیسز کی ڈینسٹی 
گیسز کی ڈینسٹی مائع اور ٹھوس اجسام سے کم ہوتی ہے ۔ اس کی وجہ مالیکیولز کا ہلکا ماس اور گیس کا زیادہ والیم ہے ۔ گیس کی ڈینسٹی 3 میں ظاہر کی جاتی ہے ۔ جبکہ ، مائع اور ٹھوس کی ڈینسٹی 3 میں ظاہر کی جاتی ہے جس کا مطلب یہ ہے کہ مائع اور ٹھوس گیس سے 1000 گنا زیادہ وزنی ہوتے ہیں ۔ گیسز کو ٹھنڈا کرنے سے ان کا والیم کم ہوتا ہے جسکی وجہ سے ان کی ڈینسٹی بڑھتی ہے ۔ مثال کے طور پر، نارمل ایٹموسفیرک پریشر پر آکسیجن گیس کی ڈینسٹی ہوتی ہے جبکہ ہوتی ہے ۔
گیسز میں ڈیفیوژن مائع کی نسبت کیوں زیادہ ہوتا ہے ؟
گیسز کو کیوں دبایا جا سکتا ہے ؟
پاسکل سے کیا مراد ہے ؟ کتنے پاسکلز کے برابر ہوتا ہے ؟ ٹھنڈا ہونے پر گیسز کی ڈینسٹی کم کیوں ہوتی ہے ؟ گیس کی ڈینسٹی کو 3  میں اور مائع کی ڈیسنٹی کو کیوں ظاہر کیا جاتا ہے ؟ 
سرگرمی 
گیسز کے متعلق قوانین 
بوائل کا قانون 
رابرٹ بوائل نے کونسٹنٹ ٹمپریچر پر گیس کے والیم اور پریشر میں تعلق کا مطالعہ کیا ۔ اس نے مشاہدہ کیا کہ اگر ٹمپریچر کو کونسٹنٹ رکھا جاۓ تو گیس کے دیے ہوئے ماس کا والیم اس کے پریشر کے انورسلی پروپورشنل ہوتا ہے ۔
اس قانون کے مطابق گیس کے دیے ہوئے ماس کا والیم کم کرنے سے اس کا پریشر بڑھتا ہے اور اسی طرح پریشر کم کرنے سے والیم بڑھتا ہے ۔ اسے حسابی طریقہ سے یوں لکھا جا سکتا ہے ۔
اس لیے بوائل کے قانون کو اس طرح بھی بیان کیا جا سکتا ہے ۔
کونسٹنٹ ٹمپریچر پر کسی گیس کے مقرر ماس کے پریشر اور والیم کا حاصل ضرب ہمیشہ کونسٹنٹ ہوتا ہے ۔
جب دونوں مساواتوں کے کونسٹنٹ ایک جیسے ہوں تو ان کے ویری ایبلز بھی ایک دوسرے کے برابر ہوں گے ۔
اس لیے یہ مساوات گیس کے پریشر اور والیم کے درمیان تعلق کو ظاہر کرتی ہے ۔
بوائل کے قانون کی تجرباتی تصدیق
گیس کے والیوم اور پریشر میں تعلق کی تصدیق مندرجہ ذیل تجربات سے کی جا سکتی ہے ۔ آئیے کچھ ایسے سلنڈروں میں جن کے پسٹن حرکت کر سکتے ہوں ، گیس کا کچھ ماس لیتے ہیں اور اس کے والیم پر بڑھتے ہوۓ پریشر کے اثرات کا مشاہدہ کرتے ہیں ۔ جب گیس پر 2 پریشر ڈالا جاتا ہے تو اس کا والیم 1 ہوتا ہے ۔ جب پریشر کو 4 تک بڑھایا جاتا ہے تو اس کا
والیم 5 ہو جاتا ہے ۔ جب اس پر پریشر 6 کیا جاتا ہے تو اس کا والیم ہو جاتا ہے ۔ پریشر 8 کرنے پر گیس کا والیم 5 ہو جاتا ہے ۔
جب ان تجربات سے حاصل کردہ والیم اور پریشر کا حاصل ضرب لیا گیا تو وہ ان تمام تجربات کے لیے کونسٹنٹ تھا یہ بوائل کے قانون کو ثابت کرتا ہے ۔
کیا بوائل کا قانون مائع کے لیے بھی موزوں ہے ؟ کیا اس کا قانون بہت زیادہ ٹمپریچر پر بھی کارگر ہے ؟ ۔ اگر کسی گیس کا پریشر تین گنا تک بڑھا دیا جائے اور ٹمپریچر کو کونسٹنٹ رکھا جائے تو کیا ہو گا ؟
خودتشخیصی سرگرمی
کیا آپ جانتے ہیں ؟
بلڈ پریشر کی پیمائش کن یونٹس میں کی جاتی ہے ؟ بلڈ پریشر کی پیمائش پرشر گیج کے استعمال سے کی جاتی ہے ۔ یہ مرکری کا مانومیٹر یا کوئی بھی اور آلہ ہو سکتا ہے ۔ بلڈ پریشر میں دو ویلیوز دی جاتی ہیں جیسا کہ 20 جو کہ نارمل بلڈ پریشر ہے ۔ جب دل پمپ کر رہا ہو تو بلڈ پریشر کی جو ویلیو اس پریشر کو کم کرتی ہے اسے سیسٹولک پریشر کہتے ہیں ۔ جب خون واپس دل میں داخل ہو رہا ہو تو پریشر کم ہوتا ہے اور یہ دوسری ویلیو 80 ہے ۔ جسے ڈایاسٹولک کہتے ہیں ۔ ان دونوں پریشرز کو یونٹ میں ناپا جاتا ہے ۔ روزمرہ زندگی میں ٹینشن اور پریشانیوں کی وجہ سے بلڈ پریشر ہائی ہو جاتا ہے ۔ اسے ہائپرٹینشن کہتے ہیں ۔ ہائپرٹینشن میں بلڈ پریشر کی ویلیو 140 / 90  سے زیادہ ہوتی ہے ۔ ہائپرٹینشن سے دل اور خون کی نالیوں پر دباؤ بڑھتا ہے ۔ دل پر دباؤ کی وجہ سے ہارٹ اٹیک اور ہارٹ اسٹروک کے امکانات بڑھ جاتے ہیں ۔
ایبسولیوٹ ٹمپریچر سکیل 
لارڈ کیلون نے ایبسولیوٹ ٹمپریچر سکیل یا کیلون سکیل کو متعارف کروایا ۔ ٹمپریچر کا یہ سکیل صفر سے شروع ہوتا ہے ، جسے ایبسولیوٹ زیرو کا نام دیا گیا ۔ یہ وہ ٹمپریچر ہے جس پر آئیڈیل گیس کا والیم زیرو ہو گا ۔ جیسا کہ دونوں سکیل میں ایک جیسی ڈگریاں ہیں ۔ اس لیے ، جب برابر ہو گا تب کے برابر ہو گا جیسا کہ سکیلر میں دکھایا گیا ہے ۔
کیلون ٹمپریچر کی سیلسیس ٹمپریچر میں اور سیلسیس ٹمپریچر کی کیلون ٹمپریچر میں تبدیلی مندرجہ ذیل فارمولا سے کی جا سکتی ہے ۔
چارلس کا قانون 
پریشر کو کونسٹنٹ رکھتے ہوۓ گیس کے والیم اور ٹمپریچر کے درمیان تعلق کا بھی مطالعہ کیا گیا ۔ فرانس کے سائنسدان ہے ۔ چارلس نے اپنا قانون پیش کیا جس کے مطابق اگر پریشر کو کونسٹنٹ رکھا جاۓ تو گیس کے دیے ہوئے ماس کا والیم اور ٹمپریچر ایک دوسرے کے ڈائریکلی پروپورشنل ہوتے ہیں ۔ جب پریشر کونسٹنٹ ہوتا ہے تو گیس کے دیے ہوۓ ماس کا والیم ایبسولیوٹ ٹمپریچر کے ڈائریکلی پروپورشنل ہوتا ہے ۔ حسابی طریقے میں اسے یوں لکھا جا سکتا ہے
ٹمپریچر والیم
جیسا کہ دونوں مساواتوں کے کونسٹنٹ برابر ہیں اس لیے ان کے ویری ایبلز بھی برابر ہوں گے ۔
چارلس کے قانون کی تجرباتی تصدیق 
آیئے ایک ایسے سلنڈر میں جس کا پسٹن حرکت کر سکے گیس کی کچھ مقدار لیتے ہیں ۔ اگر گیس کا ابتدائی والیم  اور ابتدائی ٹمپریچر ہو تو گرم کرنے پر اس کا نیا والیم  ہو گا ۔ ٹمپریچر بڑھانے سے والیم بھی بڑھتا ہے 
چارلس کے قانون میں کس فیکٹر کو کونسٹنٹ رکھا گیا ؟
پریشر میں اضافے سے گیس کا والیم کم کیوں ہوتا ہے ؟ ایبسولیوٹ زیرو کیا ہے ؟
۔ کیا کیلون سکیل منفی ٹمپریچر بار ظاہر کرتا ہے ؟ ۔ جب گیس کو پھیلنے دیا جائے تو اس کے ٹمپریچر پر کیا اثر پڑتا ہے ؟ ۔ کیا آپ کسی گیس کا والیم بڑھا کر اسے ٹھنڈا کر سکتے ہیں ۔
جسم کے ٹمپریچر کو فارن ہایٹ سکیل میں ناپا جاتا ہے ۔ عام طور پر جسم کا ٹمپریچر 98 ہوتا ہے جو کہ 37 کے باہر ہے ۔ 
کیا آپ جانتے ہیں؟
مادہ کی طبیعی حالتیں اور انٹرمالیکیولر فورسز کا کردار
جیسا کہ آپ جانتے ہیں کہ مادہ تین طبیعی حالتوں ٹھوس ، مائع اور گیس میں پایا جاتا ہے ۔ گیسی حالت میں مالیکولز ایک دوسرے سے بہت دور ہوتے ہیں ۔ اس لیے ان میں انٹرمالیکیولر فورسز بہت کمزور ہوتی ہیں ۔ لیکن مائع اور ٹھوس حالت میں انٹرمالیکیولرفورسز ان کی خصوصیات میں اہم کردار ادا کرتی ہیں ۔ مائع حالت میں مالیکیولز گیسز کے مقابلے میں زیادہ قریب ہوتے ہیں ۔ جیسا کہ شکل میں دکھایا گیا ہے ۔ نتیجے کے طور پر مائع کے مالیکیولز کے درمیان مضبوط انٹرمالیکولر فورسز پیدا ہو جاتی ہیں جو ان کی طبیعی خصوصیات مثلا ڈیفیوژن ، ایویپوریشن ، پریشر اور بوائلنگ پوائنٹ پر اثر انداز ہوتی ہیں ۔ ایسے کمپاؤنڈز جن میں مضبوط انٹرمالیکیولر فورسز ہوتی ہیں ، ان کے بوائلنگ پوائنٹ زیادہ ہوتے ہیں ۔ جیسا کہ آپ سیکشن میں دیکھیں گے ۔
ٹھوس میں مالیکیولز
مائع میں مالیکیولز
گیس میں مالیکیولز
مادہ کی تین حالتوں میں انٹرمالیکیولر فورسز کا اظہار
ٹھوس حالت میں انٹرمالیکیولر فورسز اتنی زیادہ ہو جاتی ہیں کہ مالیکیولز حرکت بھی نہیں کر سکتے ۔ وہ ایک باقاعدہ طریقے سے جڑ جاتے ہیں ۔ اس لیے یہ مائع کی نسبت بھاری ہوتے ہیں ۔
مائع حالت 
مائع کا خاص والیم ہوتا ہے ۔ لیکن ان کی کوئی خاص شکل نہیں ہوتی ۔ مائع کو جس برتن میں ڈالا جاتا ہے یہ اسی کی شکل اختیار کر لیتا ہے ۔ مائع کی چند اہم خصوصیات نیچے بیان کی گئی ہیں ۔
اہم خصوصیات 
ایویپوریشن 
کسی مائع کے ویپرز میں تبدیل ہونے کے عمل کو ایویپوریشن کہتے ہیں ۔ اس کا الٹ کنڈنسیشن ہے جس میں ایک گیس مائع میں تبدیل ہوتی ہے ایویپوریشن ایک اینڈوتھرمک عمل ہے جس کا مطلب ہے کہ اس عمل میں حرارت جذب ہوتی ہے ۔ جب پانی کے 1 مول کو مائع حالت سے ویپرز میں تبدیل کیا جاتا ہے تو انرجی جذب ہوتی ہے ۔
مائع حالت میں مالیکیولز مسلسل حرکت کی حالت میں ہوتے ہیں ۔ ان میں کائی نیٹک انرجی ہوتی ہے لیکن تمام مالیکیولز کی انرجی ایک جیسی نہیں ہوتی ۔ زیادہ تر مالیکیولز اوسط کائی نیٹک انرجی رکھتے ہیں جبکہ چند مالیکیولز کی انرجی اوسط سے زیادہ ہوتی ہے ۔ ایسے مالیکیولز جن کی اوسط کائی نیٹک انرجی زیادہ ہوتی ہے وہ مالیکیولز کے درمیان موجود فورسز پر غالب آ جاتے ہیں اور مائع کی سطح سے باہر نکل جاتے ہیں ۔ اس عمل کو ایویپوریشن کہتے ہیں ۔ ایویپوریشن ایک مسلسل عمل ہے جو تمام ٹمپریچر پر ہوتا رہتا ہے ۔ ایویپوریشن کی رفتار اور ٹمپریچر ایک دوسرے کے ڈائریکٹلی پروپورشنل ہوتے ہیں ۔ مالیکولز کی کائی نیٹک انرجی بڑھنے کی وجہ سے ٹمپریچر میں اضافہ ہوتا ہے جس سے ایویپوریشن میں بھی اضافہ ہوتا ہے 
ایویپوریشن ٹھنڈک پیدا کرنے والا عمل ہے ۔ جب زیادہ کائینیٹک انرجی والے مالیکیولز ویپرز بن کے نکل جاتے ہیں تو باقی مالیکیولز کا ٹمپریچر کم ہو جاتا ہے ۔ انرجی کو پورا کرنے کے لیے مائع کے مالیکیولز  گردونواح سے انرجی جذب کرتے ہیں ۔ نتیجے کے طور پر گردونواح کا ٹمپریچر کم ہو جاتا ہے اور ہم ٹھنڈک محسوس کرتے ہیں ۔ مثال کے طور پر جب ہم ہتھیلی پر پٹرول کا قطرہ ڈالتے ہیں تو پٹرول ویپرز بن کر اڑ جاتا ہے اور ہمیں ٹھنڈک کا احساس ہوتا ہے ۔ ایویپوریشن کا انحصار مندرجہ ذیل فیکٹرز پر ہے ۔
سطحی رقبہ
ایویپوریشن ایک سطحی عمل ہے ۔ جتنا یہ رقبہ زیادہ ہو گا  ایویپوریشن کا عمل اتنا ہی زیادہ تیز ہو گا ۔ مثال کے طور پر اکثر چاۓ کو جلدی ٹھنڈا کرنے کے لیے پرچ استعمال کی جاتی ہے ۔ یہ اس لیے ہوتا ہے کہ آپ کے چھوٹے سطحی رقبے کی نسبت پرچ کے بڑے رقبے میں زیادہ ویپرز بنتے ہیں ۔ زیادہ ٹمپریچر پر ایویپوریشن کی شرح تیز ہوتی ہے ۔ کیونکہ زیادہ ٹمپریچر پر مالیکیولز کی کائی نیٹک انرجی اس قدر بڑھ جاتی ہے کہ وہ انٹرمالیکیولر فورسز پر غالب آ جاتے ہیں اور تیزی سے ویپرز بن جاتے ہیں ۔ مثال کے طور پر گرم پانی والے برتن میں پانی کی سطح جلدی کم ہو جاتی ہے بہ نسبت ٹھنڈے پانی والے برتن کے ۔ اس کی وجہ یہ ہے کہ گرم پانی ٹھنڈے پانی کی نسبت جلدی ویپرز میں تبدیل ہو جاتا ہے ۔ 
انٹرمالکیولر فورسز
اگر انٹرمالکیولر فورسز زیادہ ہوں گی تو مائع کے مالکیولز میں تبدیل ہونے میں دشواری ہو گی ۔ مثال کے طور پر پانی میں انٹرمالکیولر فورسز پٹرول کی نسبت زیادہ ہوتی ہیں ۔ اس لیے پٹرول پانی کی نسبت تیزی سے ویپرز میں تبدیل ہو جاتا ہے ۔
ویپر پریشر
ایک خاص ٹمپریچر پر مائع کے ویپر کا مائع کے ساتھ ایکوی لبریم کی حالت میں پڑنے والا پریشر اس مائع کا ویپر پریشر کہلاتا ہے ۔ ایکوی لبریم وہ حالت ہے جب ویپرز کے بننے اور کنڈنس ہونے کی شرح ایک دوسرے کے برابر مگر مخالف سمت میں ہو جاۓ ۔
مائع کی کھلی سطح سے مالیکیولز ویپر میں تبدیل ہوتے ہیں اور ہوا میں شامل ہو جاتے ہیں لیکن جب ہم کسی سسٹم کو بند کر دیں تو
ویپرز کے مالیکیولز مائع کی سطح پر اکٹھے ہونا شروع ہو جاتے ہیں ۔ شروع میں ویپرز کا مائع میں تبدیل ہونے کا عمل آہستہ آہستہ ہوتا ہے ۔ کچھ دیر بعد کنڈنسیشن کا عمل تیز ہو جاتا ہے اور ایک ایسا وقت آتا ہے جب ویپرز بننے اور کنڈنس ہونے کی رفتار ایک جیسی ہو جاتی ہے ۔ اس وقت ویپرز بننے والے اور دوبارہ ٹھنڈا ہو کر مائع میں تبدیل ہونے والے مالیکیولز کی تعداد برابر ہو جاتی ہے ۔ یہ حالت ڈائنامک ایکوی لبریم کہلاتی ہے 
کسی مائع کے ویپر پریشر کا انحصار مندرجہ ذیل فیکٹرز پر ہے
مائع کی نوعیت
ویپر پریشر کا انحصار مائع کی نوعیت پر ہے ۔ ایک ہی ٹمپریچر پر پولر مائع کا ویپر پریشر نان پولر مائع کے ویپر پریشر سے کم ہوتا ہے ۔ اس کی وجہ مائع کے پولر مالیکیولز کے درمیان پائی جانے والی مضبوط انٹرمالیکیولر فورسز ہیں ۔ مثال کے طور پر ایک ہی ٹمپریچر پر پانی کا ویپر پریشر پٹرول کی نسبت کم ہوتا ہے ۔
مالیکولز کا سائز
چھوٹے سائز کے مالیکولز بڑے سائز کے مالیکولز کی نسبت جلدی ویپرز میں تبدیل ہو جاتے ہیں ، اس لیے چھوٹے سائز کے مالیکولز زیادہ ویپر پریشر ڈالتے ہیں ۔ مثال کے طور پر ہیگزین ، ڈیکین کی نسبت چھوٹا مالیکیول ہے ۔ تیزی سے ویپرز میں تبدیل ہوتا ہے اور زیادہ ویپر پریشر ڈالتا ہے ۔
ٹمپریچر
کم ٹمپریچر کی نسبت زیادہ ٹمپریچر پر ویپرز کا پریشر زیادہ ہوتا ہے ۔ زیادہ ٹمپریچر پر مالیکولز کی کائی نیٹک انرجی کافی بڑھ جاتی ہے اور ویپرز بننے اور زیادہ ویپر پریشر ڈالنے کے قابل بناتی ہے ۔ مثال کے طور پر مختلف ٹمپریچرز پر پانی کا ویپر پریشر دیا گیا ہے ۔
بوائلنگ پوائنٹ 
جب مائع کو گرم کیا جاتا ہے تو اس کے مالیکیولز انرجی حاصل کرتے ہیں ۔ اس طرح مالیکیولز کی اوسط کائی نیٹک انرجی بڑھ جاتی ہے ۔ زیادہ انرجی رکھنے کی وجہ سے یہ مالیکیولز آپس میں انٹرمالیکیولر فورسز کو ختم کر دیتے ہیں ۔ جسکے نتیجہ میں ایویپوریشن کی شرح بڑھ جاتی ہے اور پریشر بڑھتا جاتا ہے اور اس حد تک پہنچ جاتا ہے کہ مائع کا ویپر پریشر ایٹموسفیرک پریشر کے برابر ہو جاتا ہے ۔ اور مائع بوائل کرنا شروع کر دیتا ہے ۔ اس لیے بوائلنگ پوائنٹ کو اس طرح بیان کیا جا سکتا ہے وہ ٹمپریچر جس پر مائع کا ویپر پریشر ایٹموسفیرک پریشر یا کسی بھی بیرونی پریشر کے برابر ہو جاتا ہے بوائلنگ پوائنٹ کہلاتا ہے ۔
شکل 5 ڈائی ایتھائل ایتھر ، ایتھائل الکحل اور پانی کے ٹمپریچر میں اضافے کے ساتھ ویپر پریشر میں اضافے کو ظاہر کرتی ہے ۔ ڈائی ایتھائل ایتھر کا ویپر پریشر 200 ، ایتھائل الکحل کا 25 جبکہ پانی کا تقریبا 5 ہے ۔ جب انہیں گرم کیا جاتا ہے تو ڈائی ایتھائل ایتھر کا ویپر پریشر تیزی سے بڑھتا ہے اور 6 پر ایٹموسفیرک پریشر کے برابر ہو جاتا ہے ، جبکہ پانی کا ویپر پریشر آہستگی سے بڑھتا ہے کیونکہ پانی میں موجود انٹرمالیکیولر فورسز بہت مضبوط ہوتی ہیں ۔ شکل ظاہر کرتی ہے کہ جب مائع بوائلنگ پوائنٹ کے نزدیک ہوتے ہیں تو ویپر پریشر تیزی سے بڑھتا ہے ۔
پانی کا بوائلنگ پوائنٹ مائع کے بوائلنگ پوائنٹ کا انحصار مندرجہ ذیل فیکٹرز پر ہوتا ہے
مائع کی نوعیت
چونکہ پولر مائع کو ویپرز میں تبدیل کرنے میں مشکل ہوتی ہے ۔ اس لیے پولر مائع کے بوائلنگ پوائنٹ نان پولر مائع سے زیادہ ہوتے ہیں ۔ چند مائعات کے بوائلنگ پوائنٹ ٹیبل 2 میں دیے گئے ہیں ۔
انٹرمالیکیولر فورسز مائع کے بوائلنگ پوائنٹ میں انٹرمالیکیولر فورسز اہم کردار ادا کرتی ہیں ۔ مضبوط انٹرمالیکیولر فورسز رکھنے والے مائعات کے بوائلنگ پوائنٹ بہت زیادہ ہوتے ہیں کیونکہ ان کے ویپر پریشر بہت زیادہ ٹمپریچر پر ایٹموسفیرک پریشر کے برابر ہوتے ہیں ۔ شکل 5 میں دکھایا گیا ہے ۔ 
بیرونی پریشر
مائع کے بوائلنگ پوائنٹ کا انحصار بیرونی پریشر پر بھی ہوتا ہے ۔ ایک مائع کے بوائلنگ پوائنٹ کو بیرونی پریشر بڑھا کر بڑھایا جا سکتا ہے اور اسی طرح اس کا الٹ بھی کیا جا سکتا ہے ۔ پریشر مگر اس اصول پر کام کرتا ہے ۔
فریزنگ پوائنٹ 
جب مائع کو ٹھنڈا کیا جاتا ہے تو ان کا ویپر پریشر کم ہوتا ہے اور ایک وقت آتا ہے جب مائع حالت کا ویپر پریشر ٹھوس حالت کے ویپر پریشر کے برابر ہو جاتا ہے ۔ اس ٹمپریچر پر مائع اور ٹھوس ایک دوسرے کے ساتھ ڈائنامک ایکوی لبریم میں پاۓ جاتے ہیں اور یہ مائع کا فریزنگ پوائنٹ کہلاتا ہے ۔ ٹیبل 2 میں چند مائعات کے بوائلنگ پوائنٹ اور فریزنگ پوائنٹ بھی دیے گئے ہیں ۔
ڈیفیوژن
مائع کے مالیکیولز مسلسل حرکت کی حالت میں ہوتے ہیں ۔ یہ زیادہ کنسنٹریشن سے کم کنسنٹریشن کی جانب حرکت کرتے ہیں ۔ یہ دوسرے مائع کے مالیکیولز کے ساتھ اس طرح ملتے ہیں کہ ایک ہوموجینیس مکسچر بنا دیتے ہیں ۔ مثال کے طور پر جب پانی کے ایک بیکر میں روشنائی کے چند قطرے شامل کیے جاتے ہیں تو روشنائی کے مالیکیولز ادھر ادھر حرکت کرتے ہیں اور کچھ دیر بعد پورے بیکر میں پھیل جاتے ہیں ۔ مائع میں ڈیفیوژن کا عمل بھی گیسز کی طرح ہوتا ہے لیکن ڈیفیوژن کی شرح بہت سست ہوتی ہے ۔
مائع کے ڈیفیوژن کا انحصار مندرجہ ذیل فیکٹرز پر ہوتا ہے
انٹرمالیکیولر فورسز
ایسے مائعات جن میں کمزور انٹرمالیکیولر فورسز ہوتی ہیں ان میں ڈیفیوژن کا عمل مضبوط انٹرمالیکیولر فورسز والے مائع کی نسبت تیز ہوتا ہے ۔ 
مالیکیولز کا سائز
بڑے سائز کے مالیکیولز میں ڈیفیوژن کا عمل سست ہوتا ہے ۔ مثال کے طور پر شہد کا پانی میں ڈیفیوژن کا عمل الکحل کا پانی میں ڈیفیوژن کے عمل سے سست ہوتا ہے ۔ 
مالیکیولز کی اشکال
باقاعدہ شکل کے مالیکیولز چونکہ آسانی سے پھیل اور تیزی سے حرکت کر سکتے ہیں اس لیے ان میں ڈیفیوژن کا عمل بےقاعدہ شکل کے مالیکیولز سے تیز ہوتا ہے ۔ 
ٹمپریچر
ٹمپریچر بڑھانے سے ڈیفیوژن کا عمل بھی بڑھتا ہے کیونکہ زیادہ ٹمپریچر پر انٹرمالیکیولر  فورسز 
کمزور ہوتی ہیں ۔
ڈینسٹی 
مائع کی ڈینسٹی کا انحصار اس کے ماس پر یونٹ والیم پر ہوتا ہے ۔ مائع گیسز کی نسبت بھاری ہوتے ہیں ، کیونکہ مائع کے مالیکیولز ایک دوسرے کے بہت قریب ہوتے ہیں اور ان کے درمیان جگہ نہ ہونے کے برابر ہوتی ہے ۔ جیسا کہ مائع کے مالیکیولز کے درمیان مضبوط انٹرمالیکیولر فورسز ہوتی ہیں اس لیے یہ آزادانہ طور پر پھیل نہیں سکتے اور ان کا مخصوص والیم ہوتا ہے ۔ گیسز کی طرح یہ برتن میں موجود تمام جگہ نہیں گھیرتے ۔ اس وجہ سے مائع کی ڈینسٹی زیادہ ہوتی ہے ۔ مثال کے طور پر پانی کی ڈینسٹی 3 ہے جبکہ ہوا کی ڈینسٹی ہے ۔ یہی وجہ ہے کہ بارش کے قطرے نیچے کی طرف گرتے ہیں ۔ مختلف مائعات کی ڈینسٹی مختلف ہوتی ہے ۔ آپ مشاہدہ کر سکتے ہیں کہ کیروسین آئل پانی پر تیرتا ہے جبکہ شہد پانی میں نیچے بیٹھ جاتا ہے ۔
مائع موبائل کیوں ہوتے ہیں؟
ٹھوس حالت
یہ مادہ کی تیسری حالت ہے جس کی مخصوص شکل اور والیم ہوتا ہے ۔ ٹھوس حالت میں مالیکیولز ایک دوسرے کے بہت قریب اور آپس میں مضبوطی سے جکڑے ہوتے ہیں ۔ انٹرمالیکیولر فورسز اس قدر مضبوط ہوتی ہیں کہ پارٹیکلز تقریبا حرکت نہیں کر پاتے اس لیے ان میں ڈیفیوژن کا عمل بھی نہیں ہوتا ۔ ٹھوس پارٹیکلز میں صرف وائبریشنل موشن ہوتی ہے ۔
اہم خصوصیات 
ٹھوس اشیا کچھ اہم خصوصیات رکھتے ہیں جن میں سے چند مندرجہ ذیل ہیں ۔
میلٹنگ پوائنٹ
ٹھوس پارٹیکلز صرف وائبریشنل کائی نیٹک انرجی رکھتے ہیں ۔ جب ٹھوس کو گرم کیا جاتا ہے تو مالیکیولز کی وائبریشنل انرجی بڑھتی ہے اور پارٹیکلز اپنی مخصوص جگہ پر تیزی سے وائبریٹ کرتے ہیں ۔ اگر مسلسل حرارت فراہم کی جائے تو ایک وقت ایسا آتا ہے جب پارٹیکلز اپنی مخصوص جگہ کو چھوڑ دیتے ہیں اور پھر موبائل ہو جاتے ہیں ۔ اس ٹمپریچر پرٹھوس پگھلتے ہیں ۔ وہ ٹمپریچر جس پر ایک ٹھوس پگھلنا شروع ہوتا ہے اور مائع حالت کے ساتھ ڈائنامک ایکوی لبریم میں ہوتا ہے ، میلٹنگ پوائنٹ کہلاتا ہے ۔ تمام آئیونک اور کوویلنٹ ٹھوس کمپاؤنڈز کے میلٹنگ پوائنٹ بہت زیادہ ہوتے ہیں ۔
ریجیڈیٹی
ٹھوس کے پارٹیکلز موبائل نہیں ہوتے ۔ ان کی مخصوص جگہ ہوتی ہے ۔ اس لیے ساخت کے لحاظ سے ٹھوس سخت ہوتے ہیں ۔
ڈینسٹی 
ٹھوس اشیا مائع اور گیسز کی نسبت بھاری ہوتی ہیں کیونکہ ٹھوس کے پارٹیکلز آپس میں مضبوطی سے جکڑے ہوۓ ہوتے ہیں اور ان پارٹیکلز کے درمیان خالی جگہیں نہیں ہوتیں ۔ اس لیے یہ مادہ کی تینوں حالتوں میں سے سب سے زیادہ ڈینسٹی رکھتے ہیں ۔ 
ٹھوس کی اقسام 
عام ظاہری حالت کی بنا پر ٹھوس اشیا کی دو اقسام ایمورفس  اور کرسٹلائن ہوتی ہیں۔
ایمورفس ٹھوس 
ایمورفس کا مطلب ہے بےشکل ۔ ایسے ٹھوس جن میں پارٹیکلز کی ترتیب باقاعدہ نہیں ہوتی یا جن کی باقاعدہ شکلیں نہیں ہوتی انہیں ایمورفس ٹھوس اشیا کہتے ہیں ۔ ان کے میلٹنگ پوائنٹ مقرر یا مخصوص نہیں ہوتے ۔ پلاسٹک ، ربڑ اور حتی کہ شیشہ بھی ایمورفس ٹھوس ہے اور یہ زیادہ میلٹنگ پوائٹ نہیں رکھتے ۔ 
کرسٹلائن ٹھوس 
ایسے ٹھوس جن میں پارٹیکلز مخصوص انداز سے ترتیب دیے گئے ہوتے ہیں ، کرسٹلائن ٹھوس اشیا کہلاتے ہیں ۔ ان کی واضح سطحیں اور کنارے ہوتے ہیں ۔ ہر کنارا دوسرے کے ساتھ مخصوص زاویہ بناتا ہے ۔ ان کے میلٹنگ پوائنٹ مخصوص اور زیادہ ہوتے ہیں ۔ کرسٹلائن ٹھوس کی اقسام ہیرا، سوڈیم کلورائڈ وغیرہ ہیں ۔
ایلوٹروپی 
کسی ایلیمنٹ کا ایک ہی طبیعی حالت میں مختلف اشکال میں پایا جانا ایلوٹروپی کہلاتا ہے ۔ ایلوٹروپی کی وجو ہات یہ ہیں:
کسی ایلیمنٹ کی دو یا دو سے زیادہ اقسام میں موجودگی جن میں ایٹمز کی تعداد مختلف ہو ، جیسا کہ آکسیجن کے ایلوٹروپ آکسیجن اور اوزون ہیں ۔ ایلیمنٹ کی کرسٹل میں دو یا دو سے زیادہ ایٹمز یا مالیکیولز کی مختلف ترتیب کی وجہ سے ، جیسا کہ سلفر کرسٹل مالیکیولز
کی مختلف ترتیب کی وجہ سے ایلوٹروپی کا مظاہرہ کرتی ہے ۔ ایلوٹروپس ہمیشہ مختلف طبیعی خصوصیات ظاہر کرتے ہیں لیکن ان کی کیمیائی خصوصیات ایک جیسی یا مختلف ہو سکتی ہیں ۔ ٹھوس کے ایلوٹروپس دیے ہوئے ٹمپریچر پر ایٹمز کی مختلف ترتیب رکھتے ہیں ۔ ٹمپریچر میں تبدیلی سے ایٹمز کی ترتیب بھی بدلتی ہے اور ایک نئی ایلوٹروپک شکل بن جاتی ہے ۔ وہ ٹمپریچر جس پر ایک ایلوٹروپ دوسرے میں تبدیل ہوتا ہے اسے ٹرانزیشن ٹمپریچر کہتے ہیں ۔ مثال کے طور پر سلفر کا ٹرانزیشن ٹمپریچر ہے ۔ اس سے کم ٹمپریچر پر ایلوٹروپک شکل میں پایا جاتا ہے ۔ اگر رومبک شکل کو گرم کیا جائے تو اس کے مالیکیولز اپنے آپ کو دوبارہ ترتیب دے کر مونوکلینک شکل بناتے ہیں ۔
دوسری مثالوں میں فاسفورس اور ٹن شامل ہیں ۔
سفید فاسفورس ایک بہت ہی زیادہ ری ایکٹو ، زہریلا اور نرم مومی ٹھوس ہے ۔ یہ ٹیڑا اٹامک مالیکیولز کی شکل میں موجود ہوتا ہے ۔ جبکہ سرخ فاسفورس کم ری ایکٹو غیرزہریلا اور بھربھرا پاؤڈر ہے ۔
سلفر روم ٹمپریچر پر کس حالت میں پایا جاتا ہے ؟ سوال - روم ٹمپریچر پر سفید ٹن کیوں دستیاب ہوتا ہے ؟
۔ ٹھوس کا میلٹنگ پوائنٹ اس کا شناختی وصف کیوں تصور کیا جاتا ہے ؟  کیوں ایمورفس ٹھوس زیادہ میلٹنگ پوائنٹ نہیں رکھتے جبکہ کرسٹلائن ٹھوس رکھتے ہیں ؟ الو مینیم یا سونے میں سے کونسی میٹل ہلکی ہے ؟ سلفر مالیکیول کا مالیکیولر فارمولا لکھیں ۔
سلفر کی کونسی ایلوٹروپک شکل روم ٹمپریچر پر پائی جاتی ہے ؟  - ایلوٹروپی کا مظاہرہ ایلیمنٹ کرتے ہیں ؟
خود تشخیصی سرگرمی
گوشت کو محفوظ کرنے کے لیے نمک کا استعمال 
خوردنی نمک گوشت کو محفوظ کرنے کا ایک اہم جز ہے اور بہت بڑی مقدار میں استعمال کیا جاتا ہے ۔ نمک گوشت میں سے پانی کو خشک کر کے بہت سے بیکٹیریا کو مارتا اور ان کی نشوونما کو روکتا ہے ۔ ناپسندیدہ بیکٹیریا کی زیادہ تر انواع کو مارنے کے لیے 20 تک کنسنٹریٹڈ نمک کی ضرورت ہوتی ہے ۔ اگر گوشت میں نمک کی مقدار مناسب ہو تو یہ گوشت کو نقصان دہ مائیکروبز سے محفوظ رکھتا ہے ۔
سائنس کی ترقی کے ساتھ آلات میں تبدیلی 
آلات کے کام کرنے کے متعلق بہت سے پہلو قابل غور ہیں ۔ سائنسی مشاہدات کو انسانی حسی نظام کے ذریعے معلوم کیا جاتا ہے ۔ یہ عام طور پر ان آلات پر منحصر ہے جو دنیا اور حواسوں کے درمیان واسطے کے طور پر کام کرتے ہیں ۔ آلات کو حواسوں کی مدد کے لیے استعمال کیا جاتا ہے ۔ یہ مشاہدہ کرنے کی قوت کو بڑھانے کے عمل کو آسان بنانے کے لیے بہت زیادہ وسعت فراہم کرتے ہیں ۔ مزید برآں سائنسی آلات پہلے سے پائی گئی تھیوریز کو چیک کرنے ، رد کرنے اور تبدیل کرنے میں ایک بنیادی کردار ادا کرتے
تعارف
سلوشنز دراصل دو یا دو سے زیادہ اجزا کے ہوموجینیس مکسچر ہوتے ہیں ۔ عموما سلوشنز تین طبیعی حالتوں میں پاۓ جاتے ہیں جس کا انحصار سولوینٹ کی طبیعی حالت پر ہوتا ہے ۔ مثلاً الاۓ ٹھوس سلوشن ہے ۔ سمندر کا پانی مائع سلوشن ہے اور ہوا گیسی سلوشن ہے ۔ اس طرح سے سلوشن کی نو اقسام بنتی ہیں ۔ سب سے پہلے گیس میں گیس کا سلوشن آتا ہے جس کی مثال ہوا ہے جس میں ہم سانس لیتے ہیں ۔ آخر میں ٹھوس میں ٹھوس کا سلوشن آتا ہے جس کی مثال املغم ہے جو دانتوں کے سوراخوں میں بھرا جاتا ہے ۔ مائع سلوشنز سب سے عام سلوشنز ہیں کیونکہ پانی سب سے عام سولوینٹ ہے ۔ اس لیے مائع سلوشنز کی بہت سی اقسام ہیں جو بارش کے ایک قطرے سے لے کر سمندر تک محیط ہیں ۔ سمندر کا پانی قدرتی طور پر پائے جانے والے 92 ایلیمنٹس کا ماخذ تسلیم کیا جاتا ہے ۔
سلوشنز
دو یا دو سے زیادہ اشیا کا ہوموجینیس مکسچر سلوشن کہلاتا ہے ۔ سلوشن میں اس کے اجزا کے مابین حدود کی شناخت نہیں کی جا سکتی ۔ یعنی سلوشن ایک فیز کے طور پر موجود ہوتا ہے ۔ مثال کے طور پر ہوا ، جس میں ہم سانس لیتے ہیں بہت سی گیسوں کا سلوشن ہے ۔ اسی طرح پیتل زنک اور کاپر کا ایک ٹھوس سلوشن ہے ۔ پانی میں حل شدہ شوگر مائع سلوشن کی ایک مثال ہے ۔ سلوشن اور خالص مائع کے درمیان فرق جاننے کا سادہ ترین طریقہ ایویپوریشن ہے ۔ جب کوئی مائع مکمل طور پر بخارات بن کر اڑ جاۓ اور برتن میں کچھ بھی باقی نہ بچے تو سمجھ لیں کہ یہ ایک خالص کمپاؤنڈ ہے ۔ اس کے برعکس جب کسی مائع کے ایویپوریٹ ہونے پر کچھ اجزا خشک حالت میں باقی بچ جاۓ تو سمجھ لیں کہ یہ ایک سلوشن ہے ۔ میٹلز کے الاۓ جیسے براس یا برونز بھی ہوموجینیس مکسچر ہیں ۔ اگرچہ ان کے اجزا کو طبیعی طریقوں سے الگ الگ نہیں کیا جا سکتا ۔ اس کے باوجود انہیں مکسچر ہی شمار کیا جاتا ہے کیونکہ اس میں ان کے اجزا کی خصوصیات ظاہر ہوتی ہیں ۔ ان کی کمپوزیشن ویری ایبل ہوتی ہے ۔ ایکوئس سلوشنز ایسا سلوشن جو کسی شے کو پانی میں حل کرنے سے وجود میں آئے ایکوئس سلوشن کہلاتا ہے ۔ ایکوس سلوشنز میں پانی ہمیشہ زیادہ مقدار میں موجود ہوتا ہے اور اسے سولوینٹ کہا جاتا ہے ۔ پانی میں شوگر اور پانی میں نمک کا سلوشن ایکوس سلوشنز کی دو مثالیں ہیں ۔ پانی کو یونیورسل سولوینٹ کہا جاتا ہے ۔ کیونکہ کرہ ارض میں موجود اکثر کمپاؤنڈز اس میں حل ہو جاتے ہیں ۔
سولیوٹ
سلوشن کا وہ جز جو مقدار میں کم ہو ، سولیوٹ کہلاتا ہے ۔ سولیوٹ جب کسی سولوینٹ میں حل ہو تو سلوشن بن جاتا ہے ۔ مثال کے طور پر نمک کا سلوشن نمک کو پانی میں حل کرنے سے بنتا ہے ۔ اس مثال میں نمک سولیوٹ ہے اور پانی سولوینٹ ہے ۔ بعض اوقات کسی سلوشن میں ایک سے زیادہ سولیوٹ بھی موجود ہوتے ہیں ۔ مثال کے طور پر سوفٹ ڈرنکس میں پانی سولوینٹ ہے جبکہ دوسرے اجزا یعنی شوگر سالٹس اور کاربن ڈائی آکسائڈ سولیوٹس ہیں ۔
سولوینٹ 
سلوشن کا وہ جز جو زیادہ مقدار میں موجود ہو سولوینٹ کہلاتا ہے ۔ سولوینٹ ہمیشہ سولیوٹس کو حل کر لیتا ہے ۔ کسی سلوشن میں اگر دو سے زیادہ اشیا موجود ہوں تو ایک شے سولوینٹ کے طور پر کام کرتی ہے اور دوسری تمام اشیا سولیوٹس کے طور پر موجود ہوتی ہیں ۔ مثال کے طور پر جیسا کہ اوپر سوفٹ ڈرنکس کے حوالے سے بتایا گیا ہے ، ان میں پانی سولوینٹ ہے جبکہ دوسری تمام اشیا یعنی شوگر سالٹس اور سولیوٹس ہیں ۔  
سیچوریٹڈ سلوشن 
جب کسی سولوینٹ میں سولیوٹ کی تھوڑی مقدار حل کی جائے تو یہ سولیوٹ سولوینٹ میں بڑی آسانی سے حل ہو جاۓ گا ۔ اگر اس میں مزید سولیوٹ ڈالا جائے تو یہ بھی حل ہو جاۓ گا ۔ اگر اس میں تھوڑا تھوڑا سولیوٹ اور ڈالتے رہیں اور حل کرتے رہیں تو ایک وقت ایسا آۓ گا جب مزید سولیوٹ حل نہیں ہو گا اور وہ برتن کے پیندے میں ناحل پزیر حالت میں بیٹھ جاۓ گا ۔
ایسا سلوشن جس میں کسی خاص ٹمپریچر پر سولیوٹ کی زیادہ سے زیادہ مقدار حل ہو سیچوریٹڈ سلوشن کہلاتا ہے ۔ پارٹیکل لیول پر سیچوریٹڈ سلوشن وہ ہوتا ہے جس میں ناحل پذیر سولیوٹ حل شدہ سولیوٹ کے ساتھ ایک ایکوی لبریم میں ہوتا ہے ۔ اسے ذیل کی مساوات سے واضح کیا گیا ہے ۔
اس مرحلے پر سلوشن میں ایک ڈائنامک ایکوی لبریم قائم ہو جاتا ہے ۔ اگرچہ اس دیے گئے ٹمپریچر پر سولیوٹ کے حل ہونے اور اس کے کرسٹل بننے کے عوامل جاری رہتے ہیں ۔ لیکن حل شدہ سولیوٹ کی مقدار ہمیشہ یکیساں رہتی ہے ۔
ان سیچوریٹڈ سلوشن 
ان سیچوریٹڈ سلوشن وہ ہے جس میں سولیوٹ کی مقدار اس مقدار سے کم ہو جو مقدار اس سلوشن کو اس خاص درجہ حرارت پر سیچوریٹ کرنے کے لیے درکار ہوتی ہے ۔ سیچوریٹڈ سلوشن بننے تک ان سلوشنز میں مزید سولیوٹ حل کر لینے کی صلاحیت موجود رہتی ہے ۔
سپرسیچوریٹڈ سلوشن
جب سیچوریٹڈ سلوشنز کو گرم کیا جائے تو اس میں مزید سولیوٹ کو حل کر لینے کی صلاحیت پیدا ہو جاتی ہے ۔ ایسے سلوشنز میں سولیوٹ کی حل شدہ مقدار سیچوریٹڈ سلوشنز کے لیے درکار مقدار سے زیادہ ہوتی ہے اور یوں یہ زیادہ کنسنٹریٹڈ ہو جاتے ہیں ۔ ایسے سلوشنز جو سیچوریٹڈ سلوشنز سے زیادہ کنسنٹریٹڈ ہوں ، سپرسیچوریٹڈ سلوشنز کہلاتے ہیں ۔ یہ سلوشنز عام طور پر زیادہ دیر قائم نہیں رہتے ۔ اس لیے سپرسیچوریٹڈ سلوشن حاصل کرنے کے لیے ایک آسان طریقہ یہ ہے کہ سیچوریٹڈ سلوشن کو زیادہ ٹمپریچر پر تیار کیا جائے ۔ پھر جب اسے ایک خاص ٹمپریچر تک ٹھنڈا کیا جاتا ہے تو سولیوٹ کی زائد مقدار کرسٹلائز ہو کر الگ ہو جاتی ہے اور پیچھے پھر ایک سیچوریٹڈ سلوشن رہ جاتا ہے ۔ جب ایسے سلوشن میں سولیوٹ کی مقدار اس سے کم ہو تو سلوشن ان سیچوریٹڈ سلوشن کہلاتا ہے اور ایسا سلوشن جس میں 20 پر 100 پانی میں سولیوٹ کی مقدار 20 گرام سے زیادہ ہو ، سپرسیچوریٹڈ سلوشن کہلاتا ہے ۔
سلوشن کی ڈائلیوشن
سلوشنز میں موجود سولیوٹ کی مقدار کے تناسب کی بنیاد پر ان کو ڈائلیوٹ سلوشنز اور کنسنٹریٹڈ سلوشنز میں تقسیم کیا گیا ہے ۔ ڈائلیوٹ سلوشنز میں حل شدہ سولیوٹ کی مقدار کم ہوتی ہے ۔ کنسنٹریٹڈ سلوشنز میں حل شدہ سولیوٹ کی مقدار نسبتا زیادہ ہوتی ہے مثال کے طور پر برائن جو دراصل پانی میں خوردنی نمک کا کنسنٹریٹڈ سلوشن ہے ۔ یہ اصطلاحات اصل میں سلوشن کی کنسنٹریشن بیان کرتی ہیں ۔ مثال کے طور پر کسی کنسنٹریٹڈ سلوشن میں سولوینٹ کی مزید مقدار ڈالی جائے تو سلوشن ڈائلیوٹ ہو جاۓ گا اور اس کی کنسنٹریشن کم ہو جاۓ گی ۔ 
سلوشن کی اقسام
جیسا کہ بیان کیا گیا کہ ہر سلوشن دو اجزا سولیوٹ اور سولوینٹ پر مشتمل ہوتا ہے ۔ سولیوٹ اور سالوینٹ ، گیس ، مائع اور ٹھوس حالتوں میں سے کسی ایک حالت میں پاۓ جاتے ہیں ۔ 
سلوشن کو مکسچر کیوں سمجھا جاتا ہے ؟
درج ذیل جوڑوں کو پہچان کر بتائیں کہ ان میں کمپاؤنڈ کون سا ہے اور سلوشن کون سا ؟ پانی اور نمک کا سلوشن سرکہ اور بینزین کا سلوشن اور مکسچر کے درمیان سب سے بڑا فرق کیا ہے ؟
 بحر مردار سالٹس سے اتنا بھرپور ہے کہ جب سردیوں میں ٹمپریچر کم ہوتا ہے تو یہاں سالٹس کی کرسٹلز بن جاتی ہیں ۔ کیا آپ بتا سکتے ہیں کہ اسے بحر مردار کا نام کیوں دیا گیا ہے ؟
خود تشخیصی سرگرمی
کنسنٹریشن یونٹس 
کنسنٹریشن سے مراد سلوشن میں سولیوٹ کا تناسب ہے ۔ دوسرے لفظوں میں یہ سولیوٹ کی مقدار کی سلوشن کی مقدار سے یا سولیوٹ کی مقدار کی سولوینٹ کی مقدار سے نسبت ہے ۔ یہ بات ذہن میں رہے کہ کنسنٹریشن کا انحصار سلوشن کی کل مقدار یا کل والیم پر نہیں ہوتا ۔ مثال کے طور پر سلوشن کی ایک بڑی مقدار میں سے لیے گئے تھوڑے سے سلوشن کی کنسنٹریشن بھی وہی ہو گی جو سارے سلوشن کی ہے ۔ سلوشن کی کنسنٹریشن کو ظاہر کرنے کے لیے مختلف اقسام کے یونٹس استعمال ہوتے ہیں ۔ ان میں سے چند ایک یونٹس کی وضاحت یہاں کی گئی ہے ۔
پرسنٹیج 
کنسنٹریشن کے پرسنٹیج یونٹ کا تعلق کسی سلوشن میں سولیوٹ کی پرسنٹیج مقدار سے ہوتا ہے ۔ سولیوٹ کی یہ پرسنٹیج سولیوٹ کے ماس یا اس کے والیم میں ظاہر کی جا سکتی ہے ۔ اس لحاظ سے کسی سلوشن کی پرسنٹیج کمپوزیشن ظاہر کرنے کے چار مختلف طریقے ہیں ۔
مولیریٹی 
مولیریٹی ایک کنسنٹریشن یونٹ ہے جس کی تعریف یہ ہے کہ سولیوٹ کے مولز کی تعداد جو ایک ڈیسی میٹر کیوب سلوشن میں حل کی گئی ہو ۔ اس کو ظاہر کیا جاتا ہے ۔ مولیریٹی وہ اکائی ہے جو کیمسٹری اور اس سے متعلقہ علوم میں بکثرت استعمال ہوتی ہے ۔ مولر سلوشن کی تیاری کے لیے درج ذیل مساوات استعمال ہوتی ہے ۔
مولر سلوشن کی تیاری 
ایک مولر سلوشن تیار کرنے کے لیے 1 مول سولیوٹ کو پانی کی اتنی مقدار میں حل کیا جاتا ہے کہ سلوشن کا والیم ہو جائے اس سلوشن کو میرنگ فلاسک میں بنایا جاتا ہے مثلا سوڈیم ہائڈرواکسائڈ کے 1 مولر سلوشن
کی تیاری کے لیے 40 گرام سوڈیم ہائڈروآکسائڈ کو اتنے پانی میں حل کیا جاتا ہے کہ سلوشن کا والیم 1 ہو جاۓ ۔ اس سلوشن میں جب سولیوٹ کی مقدار بڑھائی جائے تو اس کی کنسنٹریشن یا مولیریٹی بھی بڑھ جاتی ہے ، چنانچہ سلوشن زیادہ کنسنٹریٹڈ ہوتا ہے ۔
کیا پرسنٹیج کیلکولیشنز کے لیے سولیوٹ کا کیمیکل فارمولا بھی جاننا ضروری ہے ؟ سلوشن کی مولیریٹی کی کیلکولیشن کے لیے سولیوٹ کا فارمولا جاننا کیوں ضروری ہے ؟ اگر آپ سے کہا جائے کہ خوردنی نمک سلوشن تیار کریں تو یہ سلوشن تیار کرنے کے لیے پانی کی کتنی مقدار درکار ہو گی ؟ اکحل میں کتنا پانی شامل کیا جائے کہ الکحل کا سلوشن تیار ہو جاۓ ۔ ایک سلوشن کی کنسنٹریشن معلوم کریں جس میں 5 گرام سالٹ 50 گرام پانی میں حل کیا گیا ہے۔ ایک مولر سلوشن زیادہ کنسنٹریٹڈ ہے یا تین مولر ۔
سلوشنز کی ڈائلیوشن 
ڈائلیوٹ سلوشن کسی ایسے کنسنٹریٹڈ سلوشن سے تیار کیا جاتا ہے جس کی مولیریٹی ہمیں معلوم ہوتی ہے ۔ ذیل میں اس کی وضاحت دی گئی ہے ۔ فرض کریں کہ ہمیں پوٹاشیم پرمینگانیٹ کے 1 مولر سلوشن سے اس کا 1 ، مولیریٹی کا 100 سلوشن بناتا ہے ۔ اس مقصد کے لیے سب سے پہلے ہم پوٹاشیم پرمینگانیٹ کا 1 مولر سلوشن بنانے کے لیے 158 گرام کو پانی میں حل کر کے ایک سلوشن بنائیں گے ۔ پھر مندرجہ ذیل مساوات کی مدد سے ہم اس کا سلوشن بنائیں گے 
سولوبیلٹی
سولوبیلٹی کسی سولیوٹ کی گرامز میں وہ مقدار ہے جو کسی خاص ٹمپریچر پر 100 گرام سولوینٹ میں حل ہو کر سیچوریٹڈ سلوشن بناۓ کسی سولیوٹ کی دیے گئے سولوینٹ میں سیچوریٹڈ سلوشن کی کنسنٹریشن کو سولوبیلٹی کہا جاتا ہے ۔ ذیل میں سولیوٹ کی سولوبیلٹی پر اثر انداز ہونے والے فیکٹرز بتاۓ گئے ہیں 
سولوبیلٹی کا عمومی اصول یہ ہے کہ سولیوٹ اور سولوینٹ ایک ہی قسم کے ہونے چاہیں
۔ پولر اشیا پولر سولوینٹس میں حل ہوتی ہیں ۔ مثال کے طور پر آئیونک کمپاؤنڈز اور پولر کوویلنٹ کمپاؤنڈز پانی میں حل ہو جاتے ہیں ۔ جیسے کہ شوگر اور الکحل تمام پانی میں حل ہوتے ہیں ۔ نان پولر اشیا پولر سولوینٹس میں حل نہیں ہوتیں ۔ جیسا کہ نان پولر کوویلنٹ کمپاؤنڈز پانی میں حل نہیں ہوتے ۔ اسی بنا پر ایتھر بینزین اور پٹرول پانی میں حل نہیں ہوتے ۔
نان پولر کوویلنٹ اشیا نان پولر سولوینٹس ( جو زیادہ تر آرگینک ہوتے ہیں ) میں حل ہوتے ہیں ۔ مثلا گریس پینٹس نفتھلین جیسی اشیا ایتھر یا کاربن ٹیٹرا کلورائڈ وغیرہ میں حل ہوتے ہیں ۔
سولیوٹ سولوینٹ انٹریکشن
ٹمپریچر
سولوبیلٹی اور سولیوٹ ۔ سولوینٹ انٹریکشن
سولیوٹ سولوینٹ انٹریکشن کو ان دونوں کے پارٹیکلز کے درمیان پیدا ہونے والی اٹریکٹو فورسز کے حوالے سے واضح کیا جا سکتا ہے ۔ ایک سولیوٹ کا کسی بھی سولوینٹ میں حل ہونے کے لیے درج ذیل عوامل کا وقوع پذیر ہونا ضروری ہے
سولیوٹ کے پارٹیکلز ایک دوسرے سے الگ الگ ہوں ۔ سولوینٹ کے پارٹیکلز ایک دوسرے سے اتنا دور ہٹیں کہ وہ سولیوٹ کے پارٹیکلز کو اپنے اندر داخل ہونے کے لیے جگہ دے سکیں ۔
سولیوٹ اور سولوینٹ پارٹیکلز ایک دوسرے کو اٹریکٹ کریں اور باہم مل جائیں ۔ سلوشن کے بننے کا انحصار سولیوٹ کے پارٹیکلز کے درمیان موجود اٹریکٹو فورسز سولوینٹ کے پارٹیکلز کے درمیان موجود اٹریکٹو فورسز اور سولیوٹ اور سولوینٹ کے پارٹیکلز کے درمیان موجود اٹریکٹو فورسز کے باہمی تناسب پر ہے ۔ عام طور پر سولیوٹس ٹھوس ہوتے ہیں ۔ آئیونک کمپاؤنڈز میں ان کے آئنز ایک ایسے باقاعدہ مخصوص انداز میں مرتب ہوتے ہیں کہ ان کے آئنز کے درمیان اٹریکٹو فورسز بہت زیادہ ہوتی ہیں ۔ اب اگر سولیوٹ اور سولوینٹ کے پارٹیکلز کے درمیان پیدا ہونے والی فورسز ، سولیوٹ کے پارٹیکلز کے درمیان پہلے سے موجود فورسز پر غالب آ جائیں تو سولیوٹ حل ہو جاتا ہے اور سلوشن بن جاتا ہے اور اگر سولیوٹ کے پارٹیکلز کے درمیان موجود طاقتور فورسز سولیوٹ اور سولوینٹ کے پارٹیکلز کے درمیان پیدا ہونے والی فورسز سے زیادہ طاقتور ہوں تو سولیوٹ حل نہیں ہوتا اور سلوشن نہیں بنتا ۔ شکل سے سولوبیلٹی کے اس عمل کی وضاحت ہوتی ہے ۔ اس میں سولوینٹ کے مالیکیولز کی سولیوٹ کے آئنز سے انٹریکشن دکھائی گئی ہے ۔ سولوینٹ کے مالیکیولز پہلے سولیوٹ کے آئنز کو کھینچ کر الگ کرتے ہیں اور پھر ان کے گرد گھیرا ڈال لیتے ہیں ۔ اس طریقے سے سولیوٹ حل ہو جاتا ہے اور سلوشن بن جاتا ہے
مثال کے طور پر جب سوڈیم کلورائڈ کو پانی میں ڈالا جاتا ہے تو یہ جلد حل ہو جاتا ہے کیونکہ کے آئنز اور پانی کے پولر مالیکیولز کے درمیان اٹریکٹو فورسز اتنی زیادہ طاقتور ہوتی ہے کہ یہ ٹھوس کرسٹل میں موجود اٹریکٹو فورسز پر غالب آ جاتی ہے ۔ اس عمل میں پانی کے ڈائی پول کا پوزیٹو سرا آئنز کی جانب رخ کر لیتا ہے اور پانی کے ڈائی پول کا نیگیٹو سرا آئنز کی جانب رخ کر لیتا ہے ۔ آئنز اور پانی کے مالیکیولز کے درمیان  ڈائی پول کی اٹریکٹو فورسز اتنی طاقتور ہوتی ہیں کہ یہ کرسٹل میں آئنز کو ان کی پوزیشنز سے نکال دیتی ہیں اور یوں حل ہو جاتا ہے ۔ یہ سارا عمل شکل میں دکھایا گیا ہے ؟
سولیوٹ اور سولوینٹ کی انٹریکشن سے سلوشن بنتا ہے۔
ٹمپریچر کا سولوبیلٹی پر اثر
ٹمپریچر کا بہت سی اشیا کی سولوبیلٹی پر بڑا اثر ہوتا ہے ۔ عام طور پر ٹمپریچر کے اضافے سے سولوبیلٹی میں اضافہ ہوتا ہے ۔ لیکن یہ صورت ہمیشہ نہیں ہوتی ۔ جب سولوینٹ میں کوئی سالٹ ڈال کر سلوشن بنایا جاتا ہے تو سولوبیلٹی پر ٹمپریچر کے اثر کے حوالے سے تین صورتیں ممکن ہوتی ہیں جو شکل میں دکھائی گئی ہیں ۔ ذیل میں ان ممکنات کا مختصر بیان دیا گیا ہے ۔ 
حرارت جذب ہوتی ہے
جیسے سالٹس کو پانی میں ڈالا جاتا ہے تو ٹیسٹ ٹیوب ٹھنڈی ہو جاتی ہے ۔ اس کا مطلب ہے کہ ان سالٹس کی تحلیل کے دوران حرارت جذب ہوتی ہے ۔ اس طرح کے عمل کو اینڈوتھرمک کہا جاتا ہے ۔ درج ذیل مساوات سے اس کی وضاحت ہوتی ہے ۔ ٹمپریچر میں اضافے سے ایسے سلیوٹس کی سولوبیلٹی میں عموماً اضافہ ہوتا ہے ۔ اس کا مطلب ہے کہ سولیوٹ کے آئنز کے درمیان اٹریکٹو فورسز کو توڑنے کے لیے حرارت درکار ہوتی ہے ۔ حرارت کی یہ ضرورت اردگرد کے مالیکیولز سے پوری کی جاتی ہے جس کے
اگر سولیوٹ سولیوٹ فورسز سولیوٹ ۔ سولوینٹ فورسز سے زیادہ طاقتور ہوں تو کیا ہو گا ؟ اگر سولیوٹ سولیوٹ فورسز سولیوٹ ۔ سولوینٹ فورسز سے کمزور تر ہوں تو کیا سلوشن بنے گا ؟ آئیوڈین میں سولوبل کیوں ہے اور پانی میں کیوں نہیں ہے ؟ خود تشخیصی سرگرمی جب پانی میں حل کیا جاتا ہے تو ٹیسٹ ٹیوب ٹھنڈی کیوں ہو جاتی ہے ؟
سلوشن سسپنشن اور کولائڈز کا موازنہ 
سلوشن 
سلوشن دو یا دو سے زائد اجزا کے ہوموجینیس مکسچر ہوتے ہیں ۔ ہر جز اس طرح سے ملا ہوتا ہے کہ اس کی انفرادی پہچان مکن نہیں ہوتی ۔ اس کی سادہ مثال پانی میں حل شدہ روشنائی کے قطرے کی ہے ۔ یہ ایک حقیقی سلوشن کی عمدہ مثال ہے ۔ 
کولائڈ 
یہ ایسے سلوشن ہوتے ہیں جن میں سولیوٹ کے پارٹیکلز حقیقی سلوشن میں موجود سولیوٹ کے پارٹیکلز کی نسبت بڑے ہوتے ہیں لیکن اتنے بڑے نہیں کہ خالی آنکھ سے نظر آ سکیں ۔ اس قسم کے سسٹم میں پارٹیکلز حل تو ہو جاتے ہیں اور ایک طویل عرصے تک نیچے نہیں بیٹھتے ۔ لیکن کولائڈز کے پارٹیکلز اتنے بڑے ہوتے ہیں کہ روشنی کو منتشر کر سکیں ۔ اسے ٹنڈل ایفیکٹ کہتے ہیں ۔ ہم کولائڈل سلوشن کے اندر منتشر روشنی کی شعاعوں کا راستہ دیکھ سکتے ہیں ۔ ٹنڈل ایفیکٹ کولائڈز اور سلوشنز میں فرق کرنے والی بنیادی خاصیت ہے ۔ اس بنا پر ان سلوشنز کو فالس سلوشنز یا کولائڈل سلوشن کہا جاتا ہے ۔ ان کی مثالوں میں سٹارچ ، ایلبومن اور صابن کے سلوشنز خون ، دودھ ، روشنائی ، جیلی اور ٹوتھ پیسٹ وغیرہ شامل ہیں ۔
سسپنشن 
سسپنشن ایک دیے گئے میڈیم میں غیرحل شدہ پارٹیکلز کا ہیٹروجینیس مکسچر ہے ۔ اس میں پارٹیکلز اس قدر بڑے ہوتے ہیں کہ انہیں خالی آنکھ سے دیکھا جا سکتا ہے ۔ پانی میں چاک ( دودھیا سسپنشن ) ، پینٹس اور ملک آف میگنیشیا پانی میں میگنیشیم آکسائڈ کا سسپنشن ) اس کی مثالیں ہیں ۔
الکلی میٹلز کی تیاری کے طریقے بیان کر سکیں ۔
پگھلے ہوئے سوڈیم کلورائڈ سے سوڈیم میٹل کی تیاری کا طریقہ بیان کر سکیں ۔
پگھلے ہوئے سوڈیم کلورائڈ سے سوڈیم میٹل کی تیاری کے دوران پیدا ہونے والی بائی پروڈکٹس کی نشاندہی کر سکیں ۔ کچ دھاتوں سے میٹل کے حصول کا طریقہ بیان کر سکیں ۔
کاپر کی الیکٹرولیٹک ریفائننگ کی وضاحت کر سکیں ۔ کروژن کی تعریف کر سکیں ۔
کروژن کی مثال دینے کے لیے آئرن کی زنگ آلودگی کو بیان کر سکیں ۔
سٹیل پر میٹلز کی الیکٹروپلیٹنگ کی وضاحت  زنگ ٹن اور کرومیم پلیٹنگ کی مثالیں دے کر کر سکیں ۔
تعارف
کیمسٹری کی وہ برانچ جو الیکٹریسٹی اور کیمیکل ری ایکشنز کے مابین تعلق کو بیان کرتی ہے الیکٹروکیمسٹری کہلاتی ہے ۔ اس میں آکسیڈیشن اور ریڈکشن ری ایکشنر جنہیں مختصرا ریڈاکس ری ایکشنز کہتے ہیں کا مطالعہ کیا جاتا ہے ۔ ریڈاکس ری ایکشنز یا تو خودبخود وقوع پذیر ہوتے ہیں اور الیکٹریسٹی پیدا کرتے ہیں اور یا پھر خودبخود وقوع پذیر ری ایکشنز میں جو خودبخود بغیر کسی بیرونی ایجنٹ کے وقوع پذیر ہوتے ہیں ۔ نان سپانٹینیس ری ایکشنز وہ ری ایکشنز ہیں جو کسی بیرونی ایجنٹ کی موجودگی میں وقوع پذیر ہوتے ہیں ۔ یہ کیمیکل ری ایکشنز گیلوانک یا الیکٹرولیٹک سیل میں وقوع پذیر ہوتے ہیں ۔ پگھلے ہوئے سوڈیم کلورائڈ کی الیکٹرولیسز سے سوڈیم میٹل پیدا ہوتی ہے جبکہ برائن کے سلوشن سے سوڈیم ہائڈروآکسائڈ پیدا ہوتا ہے ۔
نہ ہونے والے  ری ایکشنز کو وقوع پذیر کرنے کے لیے الیکٹریسٹی استعمال کی جاتی ہے ۔
آکسیڈیشن اور ریڈکشن ری ایکشنز
کسی کیمیکل ری ایکشن میں آکسیڈیشن اور ریڈکشن کا ایک نظریہ آکسیجن کے حصول یا اخراج یا پھر ہائڈروجن کے حصول یا اخراج پر منحصر ہوتا ہے ۔ اس نظریہ کے مطابق کسی کیمیکل ری ایکشن کے دوران آکسیجن کے حصول یا ہائڈروجن کے اخراج کے عمل کو آکسیڈیشن کہتے ہیں ۔ جبکہ کسی کیمیکل ری ایکشن کے دوران ہائڈروجن کے حصول یا آکسیجن کے اخراج کے عمل کو ریڈکشن کہتے ہیں ۔
یہ دونوں عمل کیمیکل ری ایکشن کے دوران بیک وقت وقوع پذیر ہوتے ہیں ۔ ہم کہہ سکتے ہیں کہ جہاں آکسیڈیشن ہو گی وہاں ریڈکشن کا عمل بھی ضرور ہو گا ۔ آیئے ہم ایک مثال کے ذریعے آکسیجن کے اخراج اور حصول کی بنیاد پر اس تصور کو سمجھنے کی
کوشش کرتے ہیں ۔
زنک آکسائڈ اور کاربن کے درمیان کیمیکل ری ایکشن ہوتا ہے جس میں زنک آکسائڈ سے آکسیجن خارج ہوتی ہے اور کاربن کے ساتھ مل جاتی ہے آکسیڈیشن یہ عمل اس طرح ظاہر کیا جاتا ہے ۔
ریڈکشن آکسیجن کا اخراج
آکسیجن کا حصول ( آکسیڈیشن )
آیئے ہم دوسری مساوات کا جائزہ لیتے ہیں جس میں ہائڈروجن کے اخراج اور حصول کی بنیاد پر وضاحت کی گئی ہے ۔ ہائڈروجن سلفائڈ اور کلورین کے درمیان ہائڈروجن سلفائڈ کی آکسیڈیشن اور کلورین کی ریڈکشن کے ذریعے کیمیکل ری ایکشن ہوتا ہے ۔ ہائڈروجن سلفائڈ سے ہائڈروجن خارج ہو کر کلورین کے ساتھ مل جاتی ہے ۔ اس عمل کو درج ذیل مساوات میں دکھایا گیا ہے
ہائڈروجن کا اخراج
بائڈ ویجن کا حصول ( ریڈکشن )
ایسا کیمیکل ری ایکشن جس میں آکسیڈیشن اور ریڈکشن کے ری ایکشنز بیک وقت وقوع پذیر ہوں ، اسے آکسیڈیشن ۔ ریڈکشن ری ایکشن یا مختصرا رڈاکس ری ایکشن کہتے ہیں ۔
آکسیڈیشن سٹیٹ اور اس کی تفویض کے قواعد
آکسیڈیشن سٹیٹ یا آکسیڈیشن نمبر وہ چارج ہوتا ہے جو مالیکیول میں موجود کسی ایلیمنٹ کے ایک ایٹم یا آئن پر موجود ہوتا ہے ۔
آکسیڈیشن نمبر کی تفویض کے قواعد
آزاد حالت میں تمام ایلیمنٹس کا آکسیڈیشن نمبر زیرو ہوتا ہے ۔ ایسا آئن جو صرف ایک ایلیمنٹ پر مشتمل ہو اس کا آکسیڈیشن نمبر وہی ہو گا جو آئن پر چارج ہو گا ۔ پیریاڈک ٹیبل میں مختلف ایلیمنٹس کے آکسیڈیشن نمبر اس طرح ہوں گے ۔
ہائڈروجن کے تمام کمپاؤنڈز میں ہائڈروجن کا آکسیڈیشن نمبر 1 ہوتا ہے ۔ لیکن میٹل ہائڈرائڈز میں ہائڈروجن
کا آکسیڈیشن نمبر 1 ہوتا ہے ۔ آکسیجن کے تمام کمپاؤنڈز میں آکسیجن کا آکسیڈیشن نمبر 2 ہوتا ہے ۔ لیکن پرآ کسائڈز میں 1 ہوتا ہے ۔
کسی کمپاؤنڈ میں زیادہ ایٹمز کا آکسیڈیشن نمبر نیگیٹو ہوتا ہے ۔ نیوٹرل مالیکیولز میں تمام ایلیمنٹس کے آکسیڈیشن نمبرز کا مجموعد زیرو ہوتا ہے ۔ آئنز میں آکسیڈیشن نمبروں کا مجموعہ ، آئن پر موجود چارج کے برابر ہوتا ہے ۔
یاد رکھیے ۔ آکسیڈیشن نمبر لگاتے وقت چارج پہلے لکھا جاتا ہے اور عدد بعد میں جیسے 2 جبکہ ویلنسی لکھتے وقت جو کہ کسی ایٹم آئن یا مالیکیول کا بظاہر چارج ہوتا ہے، پہلے عدد پھر چارج لکھا جاتا ہے
مندرجہ ذیل فارمولاز میں جن ایلیمنٹس کو بولڈ کر کے لکھا گیا ہے ان کے آکسیڈیشن نمبر معلوم کریں ۔ 
ایک کمپاؤنڈ کا آکسیڈیشن نمبر معلوم کریں ۔
آکسیجن کا آکسیڈیشن نمبر 2 کیوں ہے؟ سلفر ایٹم کا آکسیڈیشن نمبر ویری ایبل ہے ۔ کمپاؤنڈ میں سلفر کا آکسیڈیشن نمبر معلوم کریں ۔ ایک ایلیمنٹ کی آکسیڈیشن سٹیٹ زیرو ہے ۔ جب یہ تین الیکٹرونز حاصل کرے گا تو اس کی آکسیڈیشن سٹیٹ کیا ہو گی ؟
اس عمل میں کتنے الیکٹرونز شامل ہوں گے ؟
آکسیڈائزنگ اور ریڈیوسنگ ایجنٹس
آکسیڈائزنگ ایجنٹ ایسی نوع ہے جو کسی شے سے الیکٹرونز لے کر اس کی آکسیڈیشن کرتا ہے ۔ اس طرح وہ شے ( ایٹم یا آئن ) جو الیکٹرونز لے کر خود کو ریڈیوس کرے وہ بھی آکسیڈائزنگ ایجنٹ کہلاتا ہے ۔ نان میٹلز آکسیڈائزنگ ایجنٹس ہیں کیونکہ یہ زیادہ الیکٹرونیگیٹو ایلیمنٹس ہونے کی وجہ سے الیکٹرون حاصل کر لیتے ہیں ۔ ریڈیوسنگ ایجنٹ وہ نوع ہے جو الیکٹرونز دے کر کسی شے کو ریڈیوس کرتا ہے ۔ اسطرح وہ شے ( ایٹم یا آئن ) جو الیکٹرون خارج کر کے خود کو آکسیڈائز کرے وہ بھی ریڈیوسنگ ایجنٹ  کہلاتا ہے ۔ تقریبا تمام میٹلز اچھے ریڈیوسنگ ایجنٹس ہوتے ہیں کیونکہ یہ الیکٹرونز خارج کرنے کا رجحان رکھتے ہیں ۔
آکسیڈیشن : کسی کیمیکل ری ایکشن کے دوران الیکٹرون خارج کرنے کو آکسیڈیشن کا نام دیا جاتا ہے ۔ ریڈکشن : کسی کیمیکل ری ایکشن کے دوران الیکٹرون کے حاصل کرنے کو رڈکشن کہا جاتا ہے ۔ ریڈیوسنگ ایجنٹ : ایسی شے ہے جو خود کو آکسیڈائز اور دوسروں کو ریڈیوس کرتا ہے ۔ آکسیڈائزنگ ایجنٹ ایسی شے ہے جو خود کو ریڈیوس اور دوسروں کو آکسیڈائز کرتا ہے ۔
آکسیڈیشن ۔ ریڈکشن ری ایکشنز 
ایسے کیمیکل ری ایکشنز جن میں کسی ایک یا زیادہ اشیا کی آکسیڈیشن سٹیٹ تبدیل ہو ، آکسیڈیشن ۔ ریڈکشن یا صرف ریڈاکس ری ایکشنز کہلاتے ہیں ۔ ریڈاکس ری ایکشنز کی مثالیں ذیل میں دی گئی ہیں ۔ ہر ری ایکشن سسٹم آکسیڈائزنگ اور ریڈیوسنگ ایجنٹس پر مشتمل ہے ۔ آیئے ایک میٹل کے ہائڈروکلورک ایسڈ کے ساتھ ری ایکشن کی وضاحت کریں
الیکٹروکیمیکل سیل
 الیکٹروکیمیکل سیل ایک ایسا سسٹم ہے جس میں دو الیکٹروڈ الیکٹرولائٹ کے سلوشن میں ڈوبے ہوتے ہیں اور دونوں بیٹری سے جڑے ہوتے ہیں ۔ الیکٹروکیمیکل سیل توانائی ذخیرہ کرنے کے لیے ایسا آلہ ہے جس میں یا تو الیکٹرک کرنٹ کے ذریعے کیمیکل ری ایکشن ( الیکٹرولیسز ) واقع ہوتا ہے یا کیمیکل ری ایکشن الیکٹرک کرنٹ ( الیکٹرک کنڈکٹنس ) پیدا کرتا ہے ۔ الیکٹروکیمیکل سیل دو اقسام کے ہوتے ہیں
الیکٹرولیٹک سیل
گیلوانک سیل
الیکٹرولائٹس کا تصور
ایسی اشیا جو اپنے ایکوئس سلوشن یا پگھلی ہوئی حالت میں سے الیکٹریسٹی گزرنے دیں ، الیکٹرولائٹس کہلاتے ہیں ۔ مثال کے طور پر سالٹس ، ایسڈز اور بیسز کے سلوشن اچھے الیکٹرولائٹس ہیں ٹھوس سوڈیم کلورائڈ میں سے الیکٹریسٹی نہیں گزر سکتی لیکن یہ سلوشن اور پگھلی ہوئی حالت میں اچھا الیکٹرولائٹ ہے ۔ الیکٹرولائٹس کی درج ذیل دو اقسام ہیں
طاقتور الیکٹرولائٹس 
ایسے الیکٹرولائٹس جو ایکوئس سلوشن میں مکمل طور پر آئنز میں تبدیل ہو جائیں اور زیادہ آئنز پیدا کریں طاقتور الیکٹرولائٹس کہلاتے ہیں ۔  پانی میں سلوشنز طاقتور الیکٹرولائٹس کی مثالیں ہیں ۔ 
کمزور الیکٹرولائٹس 
ایسے الیکٹرولائٹس جو ایکوئس سلوشنز میں بہت کم آئنز پیدا کریں کمزور الیکٹرولائٹس کہلاتے ہیں ۔ کمزور الیکٹرولائٹس کی مثالیں ہیں ۔ کمزور الیکٹرولائٹس مکمل طور پر آئنز میں تبدیل نہیں ہوتے ۔ مثال کے طور پر ایسیٹک ایسڈ پانی میں بہت کم آئنز بناتا ہے ۔ نتیجتا کمزور الیکٹرولائٹ الیکٹریسٹی کے ناقص کنڈکٹر ہوتے ہیں ۔  
نان الیکٹرولائٹس 
ایسی اشیا جو سلوشن میں آئنز میں تبدیل نہیں ہوتیں اور ان کے ایکوئس سلوشن میں سے کرنٹ نہیں گزر سکتا ، نان الیکٹرولائٹس کہلاتے ہیں ۔ مثال کے طور پر شوگر کا سلوشن اور بینزین وغیرہ ۔
الیکٹرولیٹک سیلز 
الیکٹروکیمیکل سیل کی ایسی قسم جس میں نان سپانٹینیس کیمیکل ری ایکشن اس وقت وقوع پذیر ہوتا ہے جب سلوشن میں سے کرنٹ گزر رہا ہو ، الیکٹرولیٹک سیل کہلاتی ہے ۔ اس سیل میں جو ری ایکشن وقوع پذیر ہوتا ہے اسے الیکٹرولیسز کہتے ہیں ۔ اس کی تعریف یوں کی جاتی ہے کسی کمپاؤنڈ کے ایکوئس سلوشن یا اس کی پگھلی ہوئی حالت میں سے کرنٹ گزرنے کے باعث اس کمپاؤنڈ کا کیمیائی طور تجلیل ہو کر بنیادی اجزا میں تبدیل ہو جانا الیکٹرولیسز کہلاتا ہے ۔ ڈاؤنز سیل اور نیلسن سیل اس کی مثالیں ہیں ۔  
الیکٹرولیٹک سیل کی تیاری
الیکٹرولیٹک سیل الیکٹرولائٹ کے سلوشن اور دو الیکٹروڈز ( اینوڈ اور کیتھوڈ ) جو سلوشن میں ڈبو کر بیٹری سے جوڑ دیے جاتے ہیں ، پر مشتمل ہوتا ہے ۔ وہ الیکٹروڈ جو پوزیٹو ٹرمینل سے جڑا ہوتا ہے، اینوڈ کہلاتا ہے اور جو الیکٹروڈ نیگیٹو ٹرمینل سے جڑا ہوتا ہے کیتھوڈ کہلاتا ہے جیسا کہ شکل نمبر میں دکھایا گیا ہے ۔ 
الیکٹرولیٹک سیل کے کام کا طریقہ کار
جب بیٹری سے الیکٹرک کرنٹ دیا جاتا ہے تو الیکٹرولائٹ کے اندر موجود آئنز اپنے متعلقہ الیکٹروڈ کی طرف حرکت کرتے ہیں ۔ اینائنز جو نیگیٹو چارج رکھتے ہیں ، اینوڈ کی طرف جاتے ہیں اور اپنے الیکٹرونز وہاں دے دیتے ہیں ۔ اس طرح آکسیڈیشن کا عمل وقوع پذیر ہوتا ہے ۔ جبکہ کیٹائنز جن پر پوزیٹو چارج ہوتا ہے ، کیتھوڈ کی طرف جاتے ہیں ۔ کیٹائنز الیکٹروڈ سے الیکٹرونز حاصل کرتے ہیں جس کے نتیجے میں کیتھوڈ پر ریڈکشن کا عمل واقع ہوتا ہے ۔ مثال کے طور پر پگھلے ہوئے سوڈیم کلورائڈ کی الیکٹرولیسز کے دوران درج ذیل ری ایکشنز ہوتے ہیں
پانی کی الیکٹر ولیسز
خالص پانی ایک کمزور الیکٹرولائٹ ہے ۔ یہ بہت کم حد تک اپنے آئنز میں تحلیل ہوتا ہے ۔ پانی میں موجود ہائڈروجن آئنز اور ہائڈروکسل آئنز دونوں کی بالترتیب کنسنٹریشن 3 ہوتی ہے ۔ جب پانی میں ایسڈ کے چند قطرے ڈالے جائیں تو اس کی کنڈکٹویٹی بہتر ہو جاتی ہے ۔
جب ایسڈ ملے پانی میں سے الیکٹرک کرنٹ گزارا جاتا ہے تو آئنز اینوڈ کی طرف اور کیتھوڈ کی طرف حرکت کرنے لگتے ہیں ۔ یہ اپنے متعلقہ الیکٹروڈ پر ڈسچارج ہوتے ہیں ۔ یہ اینوڈ اور کیتھوڈ پر بالترتیب آکسیجن اور ہائڈروجن پیدا کرتے ہیں جیسا کہ شکل نمبر میں دکھایا گیا ہے ۔
گیلوانک سیل 
ایسا الیکٹروکیمیکل سیل جس کیمیکل ری ایکشن واقع ہوتا ہے اور کرنٹ پیدا ہوتا ہے ، گیلوانک یا وولٹیک سیل کہلاتا ہے ۔ ڈینیل سیل اس کی ایک مثال ہے ۔ 
ڈینیل سیل کی تیاری
گیلوانک سیل دو سیلز پر مشتمل ہوتا ہے اور ہر ایک سیل ہاف سیل کہلاتا ہے ۔ یہ دونوں ہاف سیل ایک سالٹ برج کے ذریعے جڑے ہوتے ہیں ۔ ہر ہاف سیل میں ایک الیکٹروڈ اس کے اپنے ہی سلوشن میں ڈبویا جاتا ہے ۔ دونوں ہاف سیلز کو ایک تار کے ذریعے بیرونی سرکٹ سے جوڑا جاتا ہے ۔ شکل میں ایک گیلوانک سیل دکھایا گیا ہے ۔
کاپر سلفیٹ کا سلوشن
زنک سلفیٹ کا سلوشن
اس سیل کا بایاں ہاف سیل زنک کے ایک الیکٹروڈ پر مشتمل ہے جو زنک سلفیٹ کے 1 کنسنٹریشن والے سلوشن میں ڈبویا گیا ہے ۔ دایاں ہاف سیل کاپر الیکٹروڈ پر مشتمل ہے جس کو کاپر سلفیٹ کے سلوشن میں ڈبویا گیا ہے ۔ سالٹ برج انگریزی حروف جیسی شکل کی شیشے کی ٹیوب ہے ۔ اس میں کسی طاقتور الیکٹرولائٹ کا کنسنٹریٹڈ سلوشن بھرا ہوتا ہے جو ایک جیلی نما مادے سے روکا گیا ہوتا ہے ۔ اس شکل کی ٹیوب کے سرے مسام دار مادے سے بند کر دیے جاتے ہیں ۔ اس سالٹ برج کا بنیادی کام آئنز کو مائگریشن کے لیے راستہ دے کر دونوں ہاف سیلز کے سلوشنز کو نیوٹرل رکھنا ہوتا ہے ۔
سیل کا طریقہ کار
زنک میٹل میں کاپر میٹل سے زیادہ تیزی سے الیکٹرون خارج کرنے کا رجحان ہوتا ہے ۔ اسی وجہ سے زنک الیکٹروڈ پر آکسیڈیشن ہوتی ہے ۔ اس الیکٹروڈ سے الیکٹرونز بیرونی سرکٹ کے ذریعے کاپر الیکٹروڈ کی طرف جاتے ہیں ۔ سلوشن کے کاپر آئنز ان الیکٹرونز کو حاصل کر کے الیکٹروڈ پر جمع ہوتے رہتے ہیں ۔ دونوں الیکٹروڈز پر متعلقہ آکسیڈیشن اور ریڈکشن کے مراحل جاری رہتے ہیں ۔
الیکٹروکیمیکل صنعتیں
پگھلے ہوئے سوڈیم کلورائڈ سے سوڈیم میٹل کی تیاری 
صنعتی پیمانے پر سوڈیم میں پگھلے ہوۓ سوڈیم کلورائڈ کی ڈاؤنز سیل میں الیکٹرولیسز کے ذریعے تیار کی جاتی ہے ۔ یہ الیکٹرولیٹک سیل ایک سرکولر فرنس  کی طرح ہوتا ہے ۔ اس کے درمیان گریفائٹ کا ایک بڑا ٹکڑا ہوتا ہے جو اینوڈ کے طور پر کام کرتا ہے جبکہ اس کے اردگرد آئرن کا کیتھوڈ ہوتا ہے جیسا کہ شکل میں دکھایا گیا ہے ۔
سوڈیم میٹل کی تیاری کے لیے ڈاؤنز سیل
ڈاؤنز سیل کا طریقہ کار 
پگھلا ہوا سوڈیم کلورائڈ آئنز پیدا کرتا ہے جو کرنٹ گزرنے پر اپنے متعلقہ الیکٹروڈ پر چلے جاتے ہیں ۔ ان الیکٹروڈز کو سٹیل کی جالی کے ذریعے الگ رکھا جاتا ہے تاکہ یہ پروڈکٹس آپس میں مل نہ سکیں ۔ آئنز آکسیڈائزڈ ہو کر اینوڈ پر کلورین بناتا ہے ۔ یہ گیس اینوڈ پر مخروط شکل کے الٹے برتن میں جمع ہو جاتی ہے ، جبکہ ریڈیوسڈ ہو کر سوڈیم میں تبدیل ہو جاتا ہے ۔ پگھلی ہوئی سوڈیم میٹل پگھلے ہوۓ نمک کے بھاری مکسچر پر تیرتی رہتی ہے ۔ جہاں سے اسے ایک ٹیوب میں اکٹھا کر لیا جاتا ہے ۔ پگھلے ہوۓ سوڈیم کلورائڈ کی الیکٹرولیسز کے دوران درج ذیل ری ایکشنز واقع ہوتے ہیں پگھلا ہوا آئنز میں بدل جاتا ہے ۔ 
برائن سے سوڈیم ہائڈروآکسائڈ کی تیاری
صنعتی پیمانے پر کاسٹک سوڈا اور سوڈیم ہائڈروآکسائڈ نیلسن سیل میں سوڈیم کلورائڈ کے سلوشن جسے برائن کہتے ہیں ، کی الیکٹرولیسز سے تیار کیا جاتا ہے ۔ جیسا کہ شکل میں دکھایا گیا ہے ، سیل ایک سٹیل کے ٹینک پر مشتمل ہوتا ہے ، جس میں آئرن کے سوراخ دار کیتھوڈ کے مرکز میں گریفائٹ اینوڈ لٹکا ہوتا ہے ۔ آئرن کیتھوڈ کے اندر کی طرف اسبسٹوس ڈایافرام لگا ہوتا ہے ۔ برائن الیکٹرولائٹ آئرن کے کیتھوڈ کے اندر موجود ہوتا ہے ۔
سوڈیم ہائڈروآکسائڈ کی پیداوار کی نیلسن سیل
نیلسن سیل کے کام کا طریقہ 
سوڈیم کلورائڈ کے ایکوئس سلوشن میں آئنز موجود ہوتے ہیں ۔ یہ آئنز اپنے متعلقہ الیکٹروڈ کی طرف حرکت کرتے ہیں اور متعلقہ الیکٹروڈز پر ریڈاکس ری ایکشنز واقع ہوتے ہیں ۔ جب الیکٹرولیسز ہوتا ہے تو اینوڈ پر ڈسچارج ہوتے ہیں اور کلورین گیس سیل کے اوپری حصے میں گنبد کی طرف بلند ہوتی ہے ۔ آئنز کیتھوڈ پر ڈسچارج ہوتے ہیں اور ہائڈروجن گیس پائپ کے ذریعے باہر نکل جاتی ہے ۔ سوڈیم ہائڈروآکسائڈ آہستہ آہستہ جالی سے چھن کر بیسن میں جمع ہوتا رہتا ہے ۔
برائن میں بننے والے آئنز
کروژن اور اس سے بچاؤ 
کروژن کسی میٹل کا اردگرد کے ماحول کی وجہ سے کروڈ ہونے کا نام ہے ۔ یہ ریڈاکس ری ایکشن ہے جو میٹل میں ہوا اور نمی کے ایکشن کے نتیجے میں ہوتا ہے ۔ اس کی عام مثال آئرن کو زنگ لگنا ہے ۔
لوہے کو زنگ لگنا 
کروژن ایک عام اصطلاح ہے لیکن آئرن کے کروژن کے عمل کو زنگ لگنا کہتے ہیں ۔ آئرن کو زنگ لگنے کے لیے نمی والی ہوا اہم شرط ہے ۔ اب ہم زنگ لگنے کے عمل کا مطالعہ کیمسٹری کی رو سے کرتے ہیں ۔ آئرن کی سطح پر د ھبے اور خراشیں اس عمل کے وقوع پذیر ہونے کے لیے موقع فراہم کرتے ہیں ۔ اسے اینوڈک ریجن کہا جاتا ہے ، اور یہاں درج ذیل ریڈاکس ری ایکشن ہوتا ہے ۔ الیکٹرونز خارج ہونے کی وجہ سے اس کو نقصان پہنچتا ہے ۔ آزاد الیکٹرونز آئرن شیٹ میں آزادانہ حرکت کرتے ہیں ۔ جب وہ اس مقام پر پہنچتے ہیں جہاں پانی میں آکسیجن کی کنسنٹریشن زیادہ ہوتی ہے ۔ جیسا کہ شکل سے ظاہر ہے ۔ یہ مقام بطور کیتھوڈ کام کرتا ہے تو الیکٹرونز آئن کی موجودگی میں آکسیجن مالیکیولز کو ریڈیوس کرتے ہیں 
ہائڈروجن آئنز کاربونک ایسڈ پیدا کرتا ہے جو پانی میں کاربن ڈائی آکسائڈ کی موجودگی کی وجہ سے بنتا ہے ۔ یہی وجہ ہے کہ تیزابی اشیا زنگ لگنے کے عمل کو تیز کر دیتی ہیں مکمل ریڈاکس کا عمل زنگ پیدا کیے بغیر پورا ہو جاتا ہے ۔
یوں بننے والے آئنز پانی میں پھیل جاتے ہیں اور آکسیجن کے ساتھ مل کر بناتے ہیں جسے زنگ کہتے ہیں ۔یہ بھی ریڈاکس ری ایکشن ہے ۔
آئرن کے زنگ کی تہ بھر بھری ہوتی ہے اور مزید زنگ لگنے کو نہیں روک سکتی ۔ اس طرح زنگ لگنے کا عمل جاری رہتا ہے یہاں تک کہ آئرن کا سارا ٹکڑا زنگ آلود ہو کر گل جاتا ہے ۔
کروژن سے بچاؤ 
دھبوں کا خاتمہ
آئرن پر موجود دھبے ہی زنگ لگنے کی اہم جگہ ہیں ۔ اگر آئرن کی سطح کو اچھی طرح صاف رکھا جاۓ اور اس پر دھبوں کو ختم کیا جاۓ تو اس کو زنگ لگنے سے بچایا جا سکتا ہے ۔
رنگ اور گریس کا استعمال 
آئرن کی سطح پر گریس لگانے یا رنگ کرنے سے اس کو زنگ سے محفوظ رکھا جا سکتا ہے ۔ جدید ٹیکنالوجی کے ذریعے ایسے رنگ تیار کیے گئے ہیں جو مختلف کیمیکلز جنہیں سٹیبلائزر کہا جاتا ہے ، کا مجموعہ ہوتے ہیں ۔ یہ آئرن کو توڑ پھوڑ اور زنگ سے بچانے کے علاوہ دیگر موسمی اثرات سے بھی محفوظ رکھتے ہیں ۔ آئرن پر گریس کی تہ جما کر اسے زنگ آلودگی سے بچایا جا سکتا ہے ۔
الائنگ
الاۓ کسی میٹل کا دوسری میٹل یا نان میٹل کے ساتھ ہوموجینیس مکسچر ہوتا ہے ۔ دوسری میٹل کے ساتھ آئرن کا الاۓ بنانا زنگ آلودگی کے خلاف بہت ہی کامیاب تکنیک ثابت ہوئی ہے ۔ اس کی بہترین مثال اسٹین لیس سٹیل ہے ، جو آئرن ، کرومیم اور نکل کا مکسچر ہوتا ہے ۔
مٹیلک کوٹنگ 
میٹل کو زنگ سے بچانے کا سب سے بہترین طریقہ ان پر دوسری میٹل کی کوٹنگ ہے ۔ میٹلز کو زنگ سے بچانے کے لیے ان پر زنک ٹن اور کرومیم کی کوٹنگ کی جاتی ہے ۔ فوڈ انڈسٹری میں یہ تکنیک عام استعمال کی جاتی ہے جہاں خوراک کو ڈبوں میں پیک کیا جاتا ہے ۔ آخر ان کے ڈبوں کو زیادہ دیر تک محفوظ بنانے کے لیے ان پر ٹن کی تہ چڑھا دی جاتی ہے ۔ میٹلز کی کوٹنگ کے لیے طبیعی اور الیکٹرانک طریقے استعمال کیے جا سکتے ہیں ۔  
طبیعی طریقے 
گیلوانائزنگ یا زنک کوٹنگ 
آئرن پر زنک کی ایک باریک تہ جمانے کے عمل کو گیلوانائزنگ کہا جاتا ہے ۔ یہ عمل آئرن کی ایک شیٹ کو زنک کلورائڈ کے ساتھ میں ڈبو کر کیا جاتا ہے ۔ اس کے بعد اسے گرم کیا جاتا ہے ۔ آئرن کی شیٹ کو نکالنے کے بعد اسے پگھلے ہوۓ زنک میں ڈالا جاتا ہے اور پھر اسے ہوا میں ٹھنڈا کر لیا جاتا ہے ۔ گیلوانائزنگ کا فائدہ یہ ہے کہ زنک آئرن کی کروژن سے حفاظت کرتا ہے حتی کہ کوٹنگ کی سطح ٹوٹنے کے باوجود بھی زنک کی کوٹنگ موثر رہتی ہے ۔
ٹن کوٹنگ
اس عمل میں آئرن کی صاف شیٹ کو زنک کی بجائے پگھلی ہوئی ٹن میں ڈبو دیا جاتا ہے ۔ پھر اسے گرم رولرز میں سے گزارا جاتا ہے ۔ یہ شیٹس مشروبات اور خوراک پیک کرنے کے لیے استعمال کی جاتی ہیں ۔ یہ ٹن صرف اس وقت تک آئرن کی حفاظت کرتی ہے جب تک اس کی حفاظتی تہ صحیح سلامت رہتی ہے۔ جب یہ تہ ٹوٹ جاۓ تو آئرن کو ہوا اور نمی کی وجہ سے تیزی سے زنگ لگنا شروع ہو جاتا ہے
کروژن اور زنگ لگنے میں کیا فرق ہے ؟ زنگ لگنے کے عمل سے آئرن کو کیا ہوتا ہے ؟
زنگ لگنے کا عمل کتنے ریڈاکس ری ایکشنز میں مکمل ہوتا ہے ؟ زنگ آلودگی کے عمل میں آکسیجن کا کیا کردار ہے ؟
کروژن سے بچاؤ کا سب سے بہترین طریقہ کون سا ہے ؟
گیلوانائزنگ سے کیا مراد ہے ؟
گیلوانائزنگ کا کیا فائدہ ہے ؟
۔ جب ٹن کی تہ ٹوٹ جاتی ہے تو آئرن کو زنگ جلدی کیوں لگ جاتا ہے ؟ آئرن کو گیلوانائز کرنے کے لیے کون سی میٹل استعمال کی جاتی ہے ؟
2۔ الیکٹرولیٹک طریقہ ( الیکٹروپلیٹنگ )
 الیکٹرولیسیز کے ذریعے ایک میٹل کے اوپر دوسری میٹل کی تہ جمانے کے عمل کو الیکٹروپلیٹنگ کہا جاتا ہے ۔ یہ عمل میٹلز کو زنگ سے محفوظ رکھنے کے لیے کیا جاتا ہے ۔ اس سے ان کی شکل و صورت بھی بہتر ہو جاتی ہے ۔ الیکٹروپلیٹنگ کے اصول میں دراصل ایک الیکٹرولیٹک سیل بنانا ہوتا ہے جس میں اینوڈ اس میٹل کو بنایا جا تا ہے جس کی تہ جمانا مقصود ہو جبکہ اس میٹل کو کیتھوڈ بنایا جاتا ہے جس پر میٹل کی تہ جمائی جانی ہو ، الیکٹرولائٹ متعلقہ سیل کے سالٹ کا ایکوئس سلوشن ہوتا ہے ۔
الیکٹروپلیٹنگ کا طریقہ کار
اس عمل کے ذریعے جس چیز پر الیکٹروپلیٹنگ کرنی ہو پہلے اسے ریت سے صاف کیا جاتا اور کاسٹک سوڈے کے سلوشن سے گزارنے کے بعد پانی سے دھویا جاتا ہے ۔ پھر اینوڈ اس میٹل کا بنایا جاتا ہے جس کی تہ جمانا مقصود ہو جیسے کرومیم نکل ۔ کیتھوڈ اس چیز کا بنایا جاتا ہے جس پر الیکٹروپلیٹنگ کرنا مقصود ہو جیسا کہ آئرن کی شیٹ ۔ جبکہ میٹل کا کوئی سالٹ ایک الیکٹرولائٹ ہوتا ہے۔ الیکٹرولیٹک ٹینک سیمنٹ ، شیشے یا لکڑی کا بنایا جاتا ہے ، جس میں اینوڈ اور کیتھوڈ دونوں کو لٹکا دیا جاتا ہے ۔ ان الیکٹروڈز کو ایک بیٹری سے جوڑا جاتا ہے ۔ جب کرنٹ گزارا جاتا ہے اینوڈ سے میٹل سلوشن میں حل ہوتی جاتی ہے اور مٹیلک آئنز کیتھوڈ کی طرف بہنا شروع ہو جاتے ہیں اور کیتھوڈ پر جمع ہو جاتے ہیں ۔ اس ڈسچارج کے نتیجے میں کیتھوڈ پر متعلقہ چیز پر میٹل کی ایک باریک تہ جم جاتی ہے ۔ بعد میں اس شے کو باہر نکال کر صاف کر لیا جاتا ہے ۔ الیکٹروپلیٹنگ کی کچھ مثالیں ذیل میں بیان کی گئی ہیں 
سلور کی الیکٹروپلیٹنگ 
سلور کی الیکٹروپلیٹنگ ایک الیکٹرولیٹک سیل بنا کر کی جاتی ہے ۔ خالص سلور کی پٹی کا ایک ٹکڑا اینوڈ کے طور پر کام کرتا ہے ۔ جو سلور نائٹریٹ کے سلوشن میں ڈبویا جاتا ہے ۔ کیتھوڈ اس شے کا ہو گا جس پر الیکٹروپلیٹنگ کرنی ہو جیسے چمچ ۔ جب سیل میں سے کرنٹ گزرتا ہے تو اینوڈ سے آئنز بن کر الگ ہو جاتے ہیں ۔ اور یہ کیتھوڈ کی طرف جانا شروع کر دیتے ہیں اور ڈسچارج ہونے کے
کرومیم کی الیکٹروپلیٹنگ 
کرومیم کی الیکٹروپلیٹنگ بھی اسی طریقے سے کی جاتی ہے جیسے سلور کی جاتی ہے ۔ جس شے پر تہ جمانا مقصود ہو اسے کرومیم سلوشن یعنی کرومیم سلفیٹ کے سلوشن میں ڈبو دیا جاتا ہے جس میں تھوڑا سا سلفیورک ایسڈ ہوتا ہے جو الیکٹرولائٹ کے طور پر کام کرتا ہے ۔ جس چیز پر الیکٹروپلیٹنگ کرنی ہو اسے کیتھوڈ بنایا جاۓ گا جبکہ اینوڈ اینٹی مونیل لیڈ سے بنایا جاتا ہے ۔ الیکٹرولائٹ آئنز میں تبدیل ہو جاتا ہے اور آئنز مہیا کرتا ہے جو ریڈیوس ہو کر کیتھوڈ پر جم جاتے ہیں ۔ الیکٹرولائٹ درج ذیل آئنز پیدا کرتا ہے
الیکٹروڈ پر درج ذیل ری ایکشنز ہوتے ہیں ۔
چونکہ کرومیم براہ راست سٹیل کی سطح پر ٹھیک طرح سے نہیں جم پاتا مزید یہ کہ اس میں سے نمی گزر سکتی ہے جس سے میٹل اتر سکتی ہے اس لیے آسانی کی خاطر سٹیل کو پہلے نکل یا کاپر سے پلیٹ کیا جاتا ہے کیونکہ نکل یا کاپر چپکنے کی زیادہ طاقت رکھتے ہیں ۔ اس کے بعد کرومیم کی پلیٹنگ کی جاتی ہے جو نکل یا کاپر کی تہ کے اوپر جم کر زیادہ دیر تک قائم رہ سکتی ہے ۔ اس قسم کی الیکٹروپلیٹنگ زنگ کو روکتی ہے اور اس چیز کو چمک بھی دیتی ہے ۔
زنک کی الیکٹروپلیٹنگ 
زنک کی الیکٹروپلیٹنگ کے لیے ٹارگٹ میٹل کو پہلے الکائن ڈیٹرجنٹ کے سلوشن میں صاف کیا جاتا ہے ۔ پھر اس کی سطح سے زنگ یا دھبے وغیرہ دور کرنے کے لیے تیزاب استعمال کیا جاتا ہے ۔ اب زنک کو میٹل پر جمانے کے لیے اسے زنک سلفیٹ کے محلول والے کیمیکل باتھ میں ڈبویا جاتا ہے ۔ ڈی سی کرنٹ دینے سے زنک میٹل ٹارگٹ میٹل یعنی کیتھوڈ پر جمع ہو جاتا ہے ۔
ٹن کی الیکٹروپلیٹنگ 
عام طور پر سٹیل کو ٹن پلیٹنگ کے لیے اس ٹینک میں رکھا جاتا ہے جس میں ٹن کا الیکٹرولائٹ موجود ہوتا ہے سٹیل کو ایک الیکٹریکل سرکٹ کے ساتھ جوڑا جاتا ہے جو کیتھوڈ کے طور پر کام کرتا ہے جبکہ ٹن کا بنا ہوا الیکٹروڈ اینوڈ کے طور پر کام کرتا ہے ۔ جب سرکٹ سے کرنٹ گزرتا ہے تو سلوشن میں موجود ٹن میٹل کے آئنز ریڈیوس ہو کر سٹیل پر جم جاتے ہیں ۔
کاپر کی الیکٹرولیٹک ریفائننگ
الیکٹرولیٹک سیل میں ناخالص کاپر کی ریفائننگ الیکٹرولیٹک طریقے سے کی جاتی ہے ۔ یہاں ناخالص کاپر اینوڈ کے طور پر اور خالص کاپر بطور کیتھوڈ کام کرتا ہے جیسا کہ شکل میں دکھایا گیا ہے ۔ کاپر سلفیٹ کا پانی میں سلوشن الیکٹرولائٹ کے طور پر استعمال کیا جاتا ہے ۔
اینوڈ پر آکسیڈیشن کا عمل ہوتا ہے ۔ ناخالص کاپر راڈ سے کاپر کے ایٹم اینوڈ کو الیکٹرونز دیتے ہیں اور کاپر آئنز کے طور پر
ہو جاتے ہیں ۔ کیتھوڈ پر ریڈکشن کا عمل ہوتا ہے ۔ محلول میں موجود کاپر آئنز کیتھوڈ کی طرف کھنچتے ہیں ۔ جہاں وہ کیتھوڈ سے الیکٹرون حاصل کر کے نیوٹرل ہو جاتے ہیں اور وہیں پر جمع ہو جاتے ہیں ۔ اس عمل کے دوران ناخالص کاپر ختم ہو جاتا ہے جبکہ خالص کاپر کیتھوڈ پر جمع ہو 
جاتا ہے ۔
ایلومینیم میں کروژن کا امکان زیادہ ہے ۔ تاہم ایلومینیم کا کروژن سے بننے والا کمپاؤنڈ ایلومینیم آکسائڈ ہے جو ایک سخت مادہ ہوتا ہے اور ایلومینیم کو مزید کروژن سے محفوظ رکھتا ہے ۔ ایلومینیم کا زنگ ایلومینیم جیسا ہی ہوتا ہے اور رنگ بدل جاتا ہے اور کروژن پھیلتا ہے ۔ پھیلاؤ اور رنگ میں تبدیلی سے آئرن پر سرخ رنگ کی بڑی بڑی تہ بنتی ہیں جسے ہم زنگ کہتے ہیں ۔ ایلومینیم آکسائڈ کے برعکس آئرن زنگ میں پھیلاؤ اور نہ بننے کے عمل سے آئرن کا نیا حصہ ظاہر ہو جاتا ہے جس سے اس کو بھی زنگ لگتا جاتا ہے ۔ یہی وجہ ہے کہ آئرن میں زنگ کے عمل کو روکنے کے لیے تدبیر بہت ضروری ہے ۔ 
کیمسٹری کا فوٹوگرافی سے تعلق
انیسویں صدی کی ابتدا میں فوٹوگرافر خام تصویریں ایسے کاغذوں کو استعمال میں لا کر بناتے تھے جو سلور نائٹریٹ یا سلور کلورائڈ میں ڈھانپے ہوۓ ہوتے تھے ۔ فوٹوگرافک پلیٹ پر روشنی پڑنے سے کیمیکل ری ایکشن شروع ہوتا تھا ۔ وہ حصہ جہاں روشنی پڑتی گہرا ہو جاتا لیکن اس کا انحصار روشنی پڑنے کے دورانیے اور مقدار پر ہوتا تھا ۔ بعد میں اس پلیٹ کو تصویر ظاہر کرنے کے لیے ڈویلپ کیا جاتا تھا ۔ اس وقت کی تصویریں وقت گزرنے کے ساتھ زیادہ گہری ہوتی جاتی تھیں کیونکہ ان پر کیمیکل ری ایکشن جاری رہتا تھا ۔ بعد میں بہتر تصویریں بنانے کے لیے مرکری کے بخارات کے استعمال کا طریقہ بھی رائج رہا ۔ پھر سوڈیم ہائپو سلفائیٹ میں دھو کر بھی تصویریں تیار کی جاتی رہیں ۔ اس سے جہاں روشنی نہیں پڑتی تھی ، اس حصے سے سلور آیوڈائڈ اتر جاتا تھا اور یوں مزید ری ایکشن رک جاتا تھا ۔ اگرچہ اب زیادہ جدید ٹیکنالوجی آ گئی ہے لیکن اب بھی سلور کی بنیاد پر ہونے والی فوٹوگرافی میں بنیادی طریقے استعمال وہی کیے جاتے ہیں ۔ آرائشی اور روزمرہ کی اشیا جن میں سلور موجود ہوتا ہے ، اپنی خصوصیات میں اور پائیداری میں کافی مختلف ہوتی ہیں ۔ ان کی پائیداری کا انحصار اس پر ہوتا ہے کہ آیا یہ ٹھوس ہیں ، سلور کے ساتھ پوری طرح پلیٹ کی گئی ہیں یا کم پلیٹ کی گئی ہیں ؟ خالص سلور جسے فائن سلور بھی کہتے ہیں نسبتا نرم ، بہت ہی ملائم اور آسانی سے خراب ہو جاتا ہے ۔ اس لیے عام طور پر زیادہ پائیدار اشیا تیار کرنے کے لیے اسے دوسری میٹلز کے ساتھ ملایا جاتا ہے ۔ ان بھرتوں میں سٹرلنگ سلور سب سے زیادہ مقبول ہے ۔ یہ 92 فی صد سلور اور 7 فیصد کاپر پر مشتمل ہوتا ہے ۔ اگرچہ سٹرلنگ کا 7 فیصد نان سلور حصہ کوئی بھی میٹل بن سکتی ہے مگر صدیوں کے تجربات سے یہ ثابت ہوا ہے کہ کاپر اس کا سب سے بہترین ساتھی ہے کیونکہ یہ سلور کے خوبصورت رنگ کو متاثر کیے بغیر اس کے سخت پن اور پائیداری کو بہتر بناتا ہے ۔ سٹرلنگ میں ملائی جانے والی کاپر کی تھوڑی سی مقدار سے اس میٹل کی قدروقیمت پر بالکل تھوڑا سا فرق پڑتا ہے ۔ البتہ اسے بنانے میں درکار محنت ، کاریگر کی مہارت اور ڈیزائن کی خوبصورتی سے اس کی قیمت پر خاصا فرق پڑتا ہے ۔ ہوا میں سلور کی چمک کو محفوظ رکھنے کے لیے بڑی احتیاط کرنی چاہیے ۔ جب سلور ارد گرد کی ہوا میں سلفر اور ہائڈروجن سلفائڈ سے کیمیکل ری ایکشن کرتا ہے تو قدرتی طور پر یہ داغدار یا میلا ہو جاتا ہے ۔ اس طرح ایک میٹل کو دوسری میٹل سے ڈھانپنے کا فن بھی سلور پلیٹنگ کے طور پر استعمال کیا جاتا ہے ۔ کسی چیز کی نوعیت کو مدنظر رکھ کر ہی کسی میٹل پر سلور کی موٹی تہ رکھی جاتی ہے ۔ یہ پلیٹنگ آرائشی مقاصد کے علاوہ چند صنعتوں میں بھی استعمال ہوتی ہے ۔
طلبہ کے سیکھنے کا ماحصل
طلبہ اس باب کو پڑھنے کے بعد اس قابل ہوں گے کہ
کیٹائنز اور اینائنز کا میٹلز اور نان میٹلز سے تعلق بیان کر سکیں ۔ پیریاڈک ٹیبل میں سوڈیم میٹل کی پوزیشن ، اس کی عام خصوصیات اور استعمال بیان کر سکیں ۔ پیریاڈک ٹیبل میں کیلسیم اور میگنیشیم کی پوزیشن ، ان کی عام خصوصیات اور استعمال بیان کر سکیں ۔ نرم اور سخت میٹلز ( آئرن اور سوڈیم ) میں فرق بیان کر سکیں ۔ کچھ ایسے ایلیمینٹس کے نام بتا سکیں جو قدرتی طور پر خالص حالت میں پائے جاتے ہیں ۔ میگنیشیم 
الکلی میٹلز کے قدرتی طور پر آزاد حالت میں نہ پائے جانے کی وضاحت کر سکیں ۔ الکلی اور الکلائن ارتھ میٹلز کی آئیونائزیشن انرجی میں فرق بیان کر سکیں ۔
نوبل میٹلز کی انرٹنس بیان کر سکیں ۔ سلور، گولڈ اور پلاٹینم کی کمرشل اہمیت کی شناخت کر سکیں ۔
ہیلوجینز کے اہم ری یکشنز بتا سکیں ۔
تعارف
ہمارے اردگرد پائی جانے والی مختلف اشیا کئی شکلوں میں پائی جاتی ہیں ۔ جیسے ہوائی جہاز ، ریل گاڑیاں ، عمارتی فریم ، موثر گاڑیاں حتی کہ مختلف مشینیں اور اوزار بہت سے میٹلز کی مختلف خصوصیات کی وجہ سے ہیں ۔ نان میٹلز گیسز ، مائع اور ٹھوس حالت میں پائی جاتی ہیں ۔ پیریاڈک ٹیبل میں ان کا مقام دائیں جانب اوپر والے حصے میں ہے ۔ کاربن ، نائٹروجن ، فاسفورس ، آکسیجن ، زیادہ تر ہیلوجنز اور نوبل گیسزنان میٹلز ہیں ۔ یہ کئی اقسام کی کیمیکل ری ایکٹویٹیز کا مظاہرہ کرتے ہیں ۔ یہ مختلف اقسام کے آئیونک اور کوویلنٹ کمپاؤنڈز بناتے ہیں ، جن میں سے زیادہ تر ٹھوس یا گیسز ہیں ۔
میٹلز 
تمام میٹلز الیکٹروپوزیٹو ہوتی ہیں اور الیکٹرونز خارج کر کے کیٹائنز بناتی ہیں ۔ میٹلز کی درجہ بندی ایسے کی جاتی ہے ۔
بہت ری ایکٹو : پوٹاشیم سوڈیم کیلسیم میگنیشیم اور ایلومینیم ۔
درمیانے درجے کی ری ایکٹو زنک ، آئرن ٹن اور لیڈ۔
سب سے کم ری ایکٹو یا نوبل کاپر مرکری سلور اور گولڈ ۔ پیریاڈک ٹیبل میں کچھ عام میٹلز اور نان میٹلز شکل 8 میں دکھائی گئی ہیں ۔
میٹلز کی اہم طبیعی خصوصیات نیچے فہرست میں دی گئی ہیں ۔
تقریبا تمام میٹلز ٹھوس ہیں ۔
ان کے میلٹنگ اور بوائلنگ پوائنٹ بہت زیادہ ہوتے ہیں ، سوائے الکلی میٹلز کے ۔
ان میں مٹیلک چمک ہوتی ہے اور انہیں پالش کیا جا سکتا ہے ۔
تمام میٹلز میلیبل ہیں یعنی ان کو کوٹ کر ان کی چادریں بنائی جا سکتی ہیں میٹلز ڈکٹائل بھی ہیں یعنی ان کو کھینچ کر ان کی تاریں بنائی جا سکتی ہیں نیز ضرب لگانے پر میٹلز سریلی آواز پیدا کرتی ہیں ۔
یہ حرارت اور بجلی کی اچھی کنڈکٹر ہوتی ہیں ۔
یہ بہت کثیف ہوتی ہیں یعنی ان کی ڈینسٹی زیادہ ہوتی ہے ۔
یہ سخت ہوتی ہیں 
میٹلز کی اہم کیمیائی خصوصیات یہ ہیں
یہ آسانی سے الیکٹرونز دے کر پازیٹو آئنز بناتی ہیں ۔
آکسیجن سے ری ایکشن کر کے بیسک آکسائڈز بناتی ہیں ۔ عام طور پر نان میٹلز کے ساتھ آئیونک کمپاؤنڈز بناتی ہیں ۔
ان کی بانڈنگ مٹیلک ہوتی ہے ۔
سب سے زیادہ کثرت سے پائی جانے والی میٹل ایلومینیم ہے ۔
سب سے بیش قیمت میٹل پلاٹینم ہے ۔
سب سے زیادہ استعمال ہونے والی میٹل آئرن ہے ۔
کیا آپ جانتے ہیں ؟
سب سے زیادہ ری ایکٹو میٹل سیزیم ہے ۔
سب سے ہلکی میٹل لیتھیم ہے 
سب سے بھاری میٹل اوسمیم ہے 
حرارت کی سب سے کم تر کنڈکٹر لیڈ ہے ۔
سب سے اچھی کنڈکٹر میٹل سلور اور گولڈ ہیں ۔
سب سے میلیبل اور ڈکٹائل میٹلز گولڈ اور سلور ہیں ۔
الیکٹروپوزیٹو خاصیت 
میٹلز ویلنس الیکٹرونز خارج کرنے کا رجحان رکھتی ہیں ۔ میٹلز کی اس خاصیت کو الیکٹروپوزیٹیویٹی یا مٹیلک کریکٹر کہا جاتا ہے ۔ کوئی میٹل جتنی آسانی سے الیکٹرون خارج کرتی ہے وہ اتنی ہی الیکٹروپازیٹو ہوتی ہے ۔ کسی میٹل سے خارج ہونے والے الیکٹرونز کی تعداد اس کی ویلنسی کہلاتی ہے ۔ مثال کے طور پر سوڈیم ایٹم ایک پوزیٹیو آئن بنانے کے لیے ایک الیکٹرون خارج کر سکتی ہے ۔
الیکٹروپوزیٹویٹی کے رجحانات
گروپ میں نیچے کی طرف ایٹم کا سائز بڑھنے سے الیکٹروپوزیٹو خاصیت بڑھتی ہے ۔ مثال کے طور پر لیتھیم سوڈیم سے کم الیکٹروپوزیٹو ہے ، جبکہ سوڈیم پوٹاشیم سے کم الیکٹروپوزیٹو ہے ۔ پیریاڈک ٹیبل کے پیریڈ میں بائیں سے دائیں جانب نیوکلیئر چارج کے بڑھنے اور ایٹم کا سائز کم ہونے کی وجہ سے الیکٹروپوزیٹو کریکٹر کم ہوتا ہے ۔ اس کا مطلب ہے کہ پیریڈ کے شروع کے ایلیمنٹس زیادہ مٹیلک ہیں ۔ یہ خاصیت پیریڈ میں بائیں سے دائیں جانب بالترتیب کم ہوتی جاتی ہے ۔
الیکٹروپوزیٹویٹی اور آئیونائزیشن انرجی
الیکٹروپوزیٹو خاصیت کا انحصار آئیونائزیشن انرجی  پر جبکہ آئیونائزیشن انرجی کا انحصار ایٹم کے سائز اور نیوکلیئر چارج پر ہے ۔ زیادہ نیوکلیئر چارج رکھنے والے چھوٹے سائز کے ایٹمز کی آئیونائزیشن انرجی زیادہ ہوتی ہے ۔ زیادہ آئیونائزیشن انرجی والے ایٹم کم الیکٹروپوزیٹو یا مٹیلک ہوتے ہیں ۔ اسی وجہ سے اپنے متعلقہ پیریڈز میں الکلی میٹلز کا سائز سب سے بڑا اور آئیونائزیشن انرجی سب سے کم ہوتی ہے ۔ اس لیے ان میں مٹیلک خاصیت سب سے زیادہ ہوتی ہے ۔ مثال کے طور پر سوڈیم اور میگنیشیم میٹلز کا موازنہ نیچے دیا گیا ہے ۔
میگنیشیم کی پہلی آئیونائزیشن انرجی سوڈیم کی آئیونائزیشن انرجی سے زیادہ ہوتی ہے اور اس کی دوسری آئیونائزیشن انر جی پہلی سے بہت زیادہ ہوتی ہے ۔ اسلئے کہ میگنیشیم آئن سے دوسرے الیکٹرون کو نکالنا بہت مشکل ہو جاتا ہے کیونکہ نیوکلیئر چارج بقیہ الیکٹرونز کو بہت زیادہ فورس سے اٹریک کرتا ہے ۔ اس اٹریکشن کے نتیجے میں آئنز کا سائز کم ہو جاتا ہے ۔ اسی طرح الکلائن ارتھ میٹلز کے تمام ایلیمنٹس کی آئیونائزیشن انرجی الکلی میٹلز کے مقابلے میں زیادہ ہوتی ہے ۔ جیسا کہ دکھایا گیا ہے ۔ الکلائن ارتھ میٹلز کے اٹامک نمبر ، الیکٹرونک کوکنفگریشن اور آئیونائزیشن انرجی زیادہ ہوتی ہے 
الکلی میٹلز کی آئیونائزیشن انرجی کا کم ہونا انہیں الکلائن ارتھ میٹلز کی نسبت زیادہ ری ایکٹو بتاتا ۔
کس قسم کے ایلیمنٹس میٹلز ہوتے ہیں ۔ کسی ایسی میٹل کا نام بتائیں جو مائع شکل میں موجود ہوتی ہے ؟ میٹلز کا کون سا گروپ سب سے زیادہ ری ایکٹو ہے ؟ سوڈیم میٹل میگنیشیم میٹل سے زیادہ ری ایکٹو کیوں ہے ؟ کسی ایسی میٹل کا نام بتائیں جسے چھری سے کاٹا جا سکتا ہے ؟ سب سے ڈکٹائل اور میلیبل میٹل کا نام بتائیں ۔ ایسی میٹل کا نام جو حرارت کی سب سے کم تر کنڈکٹر ہے ؟ میلیبل اور ڈکٹائل سے آپ کی کیا مراد ہے ؟ الکلی میٹلز الکلائن ارتھ میٹلز سے زیادہ ری ایکٹو کیوں ہیں ؟ مٹیلک خاصیت سے کیا مراد ہے ؟ پیریڈ کے ساتھ ساتھ مٹیلک خاصیت کم کیوں ہوتی ہے اور گروپ میں کیوں بڑھتی ہے ؟
الکلی اور الکلائن ارتھ میٹلز کی ری ایکٹویٹز کا موازنہ
پیریاڈک ٹیبل کے پہلے دو گروپس گروپ 1 اور گروپ 2 کے ایلیمنٹس بالترتیب الکلی اور الکلائن ارتھ میٹلز کہلاتے ہیں ۔ الکلی میٹلز اپنے ویلنس شیل کی الیکٹرونک کنفگریشن کی وجہ سے بہت زیادہ ری ایکٹو ہیں ۔ کیونکہ ان کے ویلنس شیل میں صرف ایک الیکٹرون ہوتا ہے اس لیے یہ آسانی سے نکالا جا سکتا ہے ۔ یہی وجہ ہے کہ یہ قدرتی طور پر ہمیشہ 1 آکسیڈیشن سٹیٹ کے ساتھ کیٹائن کے طور پر پائی جاتی ہیں ۔ اس لیے یہ نان میٹلز کے ساتھ جلدی سالٹس بناتی ہیں ۔
سوڈیم کے استعمال
سوڈیم پوٹاشیم الائے نیوکلیر ری ایکٹرز میں حرارت جذب کرنے کے لیے استعمال ہوتا ہے ۔
سوڈیم ویپر لیمپ میں ییلو لائٹ پیدا کرنے کے لیے استعمال ہوتا ہے ۔
کچھ میٹلز مثلا ٹائٹینیم کے حصول میں بطور ریڈیوسنگ ایجنٹ استعمال ہوتا ہے ۔
میگنشیم کے استعمال
میگنیشم فلیش لائٹ بلبوں اور آتش بازی میں استعمال ہوتی ہے ۔
ہلکے الائے بنانے کے کام آتی ہے ۔
تھرمائیٹ پراسیس میں ایلومینیم پاؤڈر کو جلانے کے کام آتی ہے ۔ کروژن سے بچاؤ میں میگنیشم بطور اینوڈ استعمال ہوتی ہے ۔
کیلسیم کے استعمال
پٹرولیم پروڈکٹس سے سلفر کو دور کرنے کے کام آتی ہے ۔ ریڈیوسنگ ایجنٹ کے طور پر کام کرتی ہے ۔
نوبل میٹلز کی انرٹنس
ایسے ایلیمنٹس جن میں سب شیل تکمیل کے مرحلہ میں ہوں ، میٹلز کا ایسا گروپ تشکیل دیتے ہیں جنہیں ٹرانزیشن میٹلز یا گروپ ایلیمنٹس کہا جاتا ہے ۔ یہ ویری ایبل آکسیڈیشن سٹیٹس کا مظاہرہ کرتی ہیں ۔ شکل میں پیریاڈک ٹیبل کے چوتھے ، پانچویں اور چھٹے پریڈ کے میٹلز جنہیں ٹرانزیشن میٹلز کہا جاتا ہے ، دکھائے گئے ہیں ۔ ٹرانزیشن پہلی ٹرانزیشن سیریز کی کیمیکل ایکٹویٹی ماسوائے کاپر کے ایکٹو میٹلز جیسی ہے ۔ گروپ 11 سے تعلق رکھنے والی تین ٹرانزیشن میٹلز کاپر سلور اور گولڈ ہیں ۔ ان میں گولڈ اور سلور نسبتا کم ایکٹو میٹلز ہیں کیونکہ یہ آسانی سے الیکٹرونز نہیں دیتیں ۔
سلور
سلور سفید چمکیلی میٹل ہے ۔ یہ حرارت اور بجلی کی زبردست کنڈکٹر ہے ۔ یہ بہت زیادہ ڈکٹائل اور میلیبل ہے ۔ اس کی پالش شدہ سطحیں روشنی کی اچھی ریفلیکٹرز ہیں ۔ اس کی سطح پر آکسائڈ یا سلفائڈ کی باریک تہ بننے سے یہ نسبتا کم ایکٹو بن جاتی ہے ۔ عام فضائی حالات میں سلور پر ہوا اثر انداز نہیں ہوتی ۔ یہ سلفر پر مشتمل کمپاؤنڈ مثلا کہ ہائڈروجن سلفائڈ کی موجودگی میں دھندلا جاتی ہے ۔ بہت نرم ہونے کی وجہ سے اسے شاذونادر ہی خالص حالت میں استعمال کیا جاتا ہے ۔ وسیع پیمانے پر کاپر کے ساتھ سلور کے الائے سکے ، سلور کے برتن اور آرائشی چیزیں بنانے کے لیے استعمال کیے جاتے ہیں ۔ سلور کے کمپاؤنڈز وسیع پیمانے پر فوٹوگرافک فلم اور دانتوں کی تیاری میں استعمال کیے جاتے ہیں ۔ آئینے کی صنعت میں بھی سلور کا ایک اہم استعمال ہے ۔ 
گولڈ 
گولڈ پیلے رنگ کی نرم میٹل ہے ۔ یہ میٹلز میں سب سے زیادہ میلیبل اور ڈکٹائل ہے ۔ ایک گرام گولڈ کو کھینچ کر ڈیڑھ کلو میٹر تار بنائی جا سکتی ہے ۔ گولڈ بہت ہی نان ری ایکٹو میٹل ہے ۔ اس پر فضا کا اثر نہیں ہوتا ۔ حتی کہ منرل ایسڈز یا الکلیز کا بھی اس پر اثر نہیں ہوتا ۔ فضا میں اس کی انرٹنس کی وجہ سے یہ میٹل زیورات میں استعمال ہوتی ہے ۔ اسے سکے بنانے کے لیے بھی استعمال کیا جاتا ہے ۔ گولڈ اتنا نرم ہے کہ اسے خالص حالت میں استعمال نہیں کیا جا سکتا ۔ کاپر سلور یا کسی دوسری میٹل کے ساتھ ہمیشہ اس کے الائے بنائے جاتے ہیں ۔ 
گولڈ کا خالص پن قیراط میں ظاہر کیا جاتا ہے ، جس سے پتہ چلتا ہے کہ الائے کے 24 حصوں میں وزن کے لحاظ سے گولڈ کے کتنے حصے موجود ہیں۔ 24 قیراط کا گولڈ خاص ہوتا ہے ۔ 22 قیراط گولڈ کا مطلب ہے کہ چیزیں بنانے کے لیے خالص سونے کے 22 حصوں کو یا تو سلور یا پھر کاپر کے 2 حصوں کے ساتھ شامل کیا گیا ہے ۔ نکل یا زنک کے ساتھ اس کا بھرت سفید گولڈ ہے ۔
کیا آپ جانتے ہیں ؟
پلاٹینم
پلاٹینمکو منفرد خصوصیات جیسا کہ رنگت ، خوبصورتی مضبوطی ، لچک اور چمک دمک قائم رکھنے کی وجہ سے جیولری میں استعمال کیا جاتا ہے ۔ یہ ڈائمنڈ اور دوسرے جواہر کی آب وتاب میں اضافہ کر کے ان کے لیے ایک مضبوط فریم مہیا کرتی ہے ۔ پلاڈیم اور روڈیم کے ساتھ پلاٹینم کا الائے بطور کیٹالسٹ موٹر گاڑیوں میں کیٹالیٹک کنورٹر کے طور پر استعمال ہوتا ہے ۔ یہ گاڑیوں سے خارج ہونے والی زہریلی گیسوں کو کم نقصان دہ کاربن ڈائی آکسائڈ ، نائٹروجن اور آبی بخارات میں تبدیل کر دیتا ہے ۔ ہارڈ ڈسک ڈرائیو کوٹنگ اور فائبرآپٹک کیبلز کی تیاری میں پلاٹینم استعمال کی جاتی ہے ۔ لیکویڈ کرسٹل ڈسپلیز جو ایل سی ڈی کے نام سے بھی جانی جاتی ہے ۔ شیشے کی تیاری میں پلاٹینم استعمال ہوتی ہے ۔ نیز فائبر گلاس سے مضبوط کردہ پلاسٹک کی تیاری میں بھی استعمال ہوتا ہے ۔
سلور کے استعمال کیا ہیں ؟
سلور کو خالص اشکل میں کیوں استعمال نہیں کیا جاتا ہے ؟
24 قیراط سونے کا کیا مطلب ہے ؟
جیولری بنانے کے لیے پلاٹینم کیوں استعمال کیا جاتا ہے ؟
جیولری بنانے کے لیے سونا کیوں استعمال کیا جاتا ہے ؟
سٹیل اور سٹین لیس سٹیل میں کیا فرق ہے ؟
موٹر گاڑیوں میں کیٹالسٹ کے طور پر پلاٹینم کیسے استعمال کیا جاتا ہے اور اس استعمال کے کیا فوائد ہیں ؟
نان میٹلز 
نان میٹلز الیکٹرونز حاصل کر کے آسانی سے آئنز بنا لیتی ہیں ۔ اس لیے نان میٹلز الیکٹرونیگٹو ہیں اور ایسڈک آکسائڈز بناتی ہیں ۔ کچھ نان میٹلز کی ویلنسی کا انحصار ان کے قبول کیے گئے الیکٹرونز کی تعداد پر ہے ۔ مثال کے طور پر کلورین ایٹم کی ویلنسی 1 ہے کیونکہ یہ سب سے بیرونی شیل میں صرف ایک الیکٹرون قبول کرتی ہے ۔ اسی طرح آکسیجن ایٹم 2 الیکٹرونز حاصل کرتی ہے ۔ اس لیے اس کی ویلنسی 2 ہے ۔
نان میٹلز کے کردار کا انحصار ایٹم کی الیکٹرون افینٹی اور الیکٹرونیگٹویٹی پر ہے ۔ قدرتی طور پر زیادہ نیوکلیئر چارج رکھنے والے چھوٹے سائز کے
ایلیمنٹس الیکٹرونیگٹو ہیں ۔ اور ان کی الیکٹرون افینٹی بھی زیادہ ہوتی ہے ۔ اس لیے وہ نان مٹیلک خصوصیت کے حامل ہوتے ہیں ۔ اس وجہ سے نان مٹیلک کریکٹر گروپ میں نیچے کی طرف کم ہوتا ہے اور پیریڈ میں ہیلوجینز تک بائیں سے دائیں جانب بڑھتا ہے ۔ یہی وجہ ہے کہ فلورین سب سے زیادہ نان مٹیلک ہے ۔ اسی لیے پیریاڈک ٹیبل میں گروپ 14 ، گروپ 15 ، گروپ 16  اور گروپ 17 کے ایلیمنٹس نان میٹلز ہیں ۔ پیریاڈک ٹیبل میں نان میٹلز کی پوزیشن شکل 8 میں دکھائی گئی ہے ۔
نان میٹلز 
نان میٹلز کی اہم طبیعی خصوصیات مندرجہ ذیل ہیں : نان میٹلز کی طبیعی خصوصیات نان میٹلز کے گروپ میں بتدریج لیکن منفرد طور پر تبدیل ہوتی ہیں ۔ نان میٹلز عام طور پر مادے کی تینوں طبیعی حالتوں میں پائی جاتی ہیں ۔ گروپ کے اوپری حصہ کی نان میٹلز عام طور پر گیسز ہیں جبکہ بقیہ مائع یا پھر ٹھوس ہیں ۔ ٹھوس نان میٹل سخت لیکن نازک ہوتی ہیں اور آسانی سے ٹوٹ جاتی ہیں ۔ نان میٹلز دھاتوں کی طرح چمکدار نہیں ہوتی ہیں سوائے آیوڈین کے ۔ ان کے میلٹنگ اور بوائلنگ پوائنٹ کم ہوتے ہیں ( سوائے سیلیکان ، گریفائٹ اور ڈائمنڈ کے )
نان میٹلز ( سوائے گریفائیٹ ) حرارت اور الیکٹریسٹی کی نان کنڈکٹر ہیں ۔
یہ عام طور پر نرم ہیں ( سوائے ڈائمنڈ کے ) ۔
ان کی ڈینسٹی کم ہوتی ہے ۔
نان میٹلز کی اہم کیمیائی خصوصیات مندرجہ ذیل ہیں ۔ ان کے سب سے بیرونی شیل میں چند الیکٹرونز کی کمی ہوتی ہے ۔ اس لیے یہ اپنے ویلنس شیلز مکمل کرنے کے لیے الیکٹرونز قبول کر لیتی ہیں اور مستحکم ہو جاتی ہیں ۔
یہ میٹلز کے ساتھ آئیونک کمپاؤنڈز اور دوسری نان میٹلز کے ساتھ کوویلنٹ کمپاؤنڈز بناتی ہیں ۔
نان میٹلز عام طور پر پانی کے ساتھ ری ایکٹ نہیں کرتی ۔
یہ ڈائیلوٹ ایسڈز کے ساتھ ری ایکٹ نہیں کرتیں کیونکہ نان میٹلز خود الیکٹرون حاصل کرتی ہیں ۔ گروپ 14 ، 15 ، 16 اور 17 پہلے پہلے والے ایلیمنٹس کی الیکٹرونیگٹویٹی اپنے متعلقہ گروپ کے دوسرے ارکان کے مقابلے میں زیادہ ہوتی ہے ۔ الیکٹرونیگٹویٹی کے کم ہونے کا یہ رجحان نیچے دکھایا گیا ہے۔ 
ہیلوجنز کی ری ایکٹویٹی کا موازنہ 
 پیریاڈک ٹیبل کے گروپ 17 کے ایلیمنٹس فلورین ، کلورین ، برومین ، آیوڈین اور ایسٹاٹین پر مشتمل ہیں ۔ ان کو مجموعی طور پر ہیلوجنز کہا جاتا ہے ۔ روم ٹمپریچر پر فلورین اور کلورین گیسی حالت میں پائی جاتی ہیں ۔ دلچسپ طور پر گروپ میں نیچے کی طرف ایٹم کا سائز بڑھنے کی وجہ سے انٹرمالیکیولر فورسز میں اضافہ ہوتا ہے ۔ اسی وجہ سے برومین مائع اور آیوڈین ٹھوس حالت میں پائی جاتی ہے ۔
ہیلوجنز کی طبیعی خصوصیات  دکھائی گئی ہیں ۔ 
عام طور پر ان کے ویلنس شیل کی الیکٹرونک کنفگریشن ہے ۔ کیونکہ ہیلوجنز کے ویلنس شیل میں صرف ایک الیکٹرون کم ہوتا ہے ۔ اس لیے یہ یا تو میٹلز سے ایک الیکٹرون حاصل کرتے ہیں یا پھر دوسری نان میٹلز کے ساتھ ایک الیکٹرون کا اشتراک کرتے ہیں ۔ اس طرح ہیلوجنز میٹلز کے ساتھ آئیونک بانڈز اور نان میٹلز کے ساتھ کوویلنٹ بانڈز بناتے ہیں ۔
فلورین سب سے طاقتور آکسیڈائزنگ ایلیمنٹ ہے ۔ آکسیڈائزنگ ایجنٹ ہونے کا یہ رجحان گروپ میں نیچے کی طرف کم ہوتا ہے ۔ یہ تمام ایلیمنٹس روشنی یا کیٹالسٹ کی موجودگی میں ہائڈرائڈز بنانے کے لیے ہائیڈروجن گیس کے ساتھ مل جاتے ہیں ۔
ان کے ہائیڈرائیڈز کے استحکام کی ترتیب یہ ہے ۔ ہیلوجنز کے کیمیکل ری ایکشنز آکسیڈائزنگ پراپرٹیز تمام ہیلوجنز آکسیڈائزنگ ایجنٹس ہیں ۔ ان میں فلورین سب سے طاقتور آکسیڈائزنگ ایجنٹ ہے جبکہ آیوڈین سب سے کم آکسیڈائزنگ ایجنٹ ہے ۔ فلورین تمام ہیلائڈ آئنز کو ان کے سلوشنز میں آکسیڈائز کر دیتی ہے اور خود ریڈیوس ہو کر آئن میں تبدیل ہو جاتی ہے ۔ اسی طرح کلورین برومائڈ اور آئیوڈائڈ آئینز کو انکے کمپاؤنڈ کے سلوشنز میں سے نکال دیتی ہے اور انہیں آکسیڈائز کر کے برومین اور آیوڈین میں تبدیل کر دیتی ہے ۔
ہائڈروجن کے ساتھ کیمیکل ری ایکشن
تمام ہیلوجنز ہائڈروجن سے کیمیکل ری ایکشن کر کے ہائڈروجن ہیلائڈ بناتے ہیں ۔ مگر ان کی ہائڈروجن کے لیے کیمیکل افینٹی گروپ میں اوپر سے نیچے کم ہوتی جاتی ہے ۔ فلورین ہائڈروجن کے ساتھ اندھیرے میں اور بہت کم ٹمپریچر پر بہت زیادہ تیز کیمیکل ری ایکشن کرتی ہے ۔ کلورین  ہائڈروجن کے ساتھ صرف سورج کی روشنی میں کیمیکل ری ایکشن کرتی ہے ۔ برومین اور آیوڈین ہائڈروجن کے ساتھ بہت زیادہ ٹمپریچر پر کیمیکل ری ایکشن کرتی ہیں ۔





قشرارض ، سمندروں اور فضا کے زیادہ تر اجزا نان میٹلز ہیں ( جیسا کہ ٹیبل 1 میں دکھایا گیا ہے ) ۔ زمین کی سطح اور سمندروں میں فیصد کے لحاظ سے آکسیجن کی مقدار سب سے زیادہ ہے جو کہ بالترتیب ہے ۔ فضا میں یہ نائٹروجن سے دوسرے نمبر پر ہے ۔ اس سے آکسیجن کی قدرتی طور پر اہمیت کا پتہ چلتا ہے ۔ قدرت میں نان میٹلز کی مقدار کا توازن برقرار رکھنے کے لیے مختلف سائیکلز جیسا کہ پانی کا سائیکل ، نائٹروجن سائیکل وغیرہ موجود ہیں ۔ نان میٹلز تمام جانداروں کی جسمانی ساخت کا نہایت ضروری حصہ ہیں ۔ انسانی جسم تقریبا 28 ایلیمنٹس کا بنا ہوا ہے ۔ لیکن انسانی جسم کے ماس کا صرف 14 فیصد آکسیجن ، کاربن ، ہائڈروجن  اور نائٹروجن 3 کا بنا ہوا ہے ۔ اس طرح پودوں کے اجسام سیلولوز کے بنے ہوتے ہیں ۔ جو کاربن ، ہائڈروجن اور آکسیجن کا کمپاؤنڈ ہے ۔
زندگی نان میٹلز کی مرہون منت ہے بغیر زندگی ممکن نہیں کیونکہ یہ دونوں جانوروں اور پودوں کے تنفس کے لیے نہایت ضروری گیسز ہیں ۔ حقیقت میں یہ گیسز زندہ رہنے کے لیے نہایت ضروری ہیں ۔ تمام غذائیں مثلاً کاربو ہائڈریٹس ، پروٹینز ، فیٹس ( چکنائیاں ) ، وٹامنز ، پانی ، دودھ وغیرہ جو کہ جسم کی نشوونما اور بڑھنے کے لیے ضروری ہیں ، نان میٹلز کاربن ، ہائڈروجن اور آکسیجن سے بنی ہیں ۔ اس کا مطلب ہے کہ نان میٹلز زندگی کو قائم رکھنے میں ایک اہم کردار ادا کرتی ہیں ۔
جانوروں اور پودوں کی زندگی کی بقاء کے لیے نہایت ضروری کمپاؤنڈ پانی ہے جو کہ نان میٹلز کا بنا ہوا ہے ۔ پانی نہ صرف ماس کے لحاظ سے پودوں اور جانوروں کے جسم کا بنیادی حصہ ہے بلکہ یہ زندگی کی بقا کے لیے بھی نہایت اہم ہے ۔ ہم چند دن تک تو پانی کے بغیر رہ سکتے ہیں لیکن لمبے عرصے کے لیے نہیں ۔ اس کی کمی موت کا باعث بن سکتی ہے ۔ ایک دوسری اہم نان میٹل نائٹروجن جو فضا میں ہے ، زمین پر زندگی کی حفاظت کے لیے ضروری ہے ۔ یہ آگ اور جلنے کے عمل کو کنٹرول کرتی ہے ۔ یہ اگر ایسی نہ ہوتی تو ہمارے اردگرد تمام اشیا ایک ہی شعلے سے جل سکتی تھیں ۔
نان میٹلز زندگی میں باہمی رابطے کے لیے بھی اہم کردار ادا کرتی ہیں ۔ تمام فوسل فیولز جو کہ انرجی کا بنیادی ذریعہ ہیں یعنی کوئلہ، پٹرولیم اور گیس ، کاربن اور ہائڈروجن کے بنے ہوئے ہیں ۔ حتی کہ فوسل فیولز کے جلنے کا نہایت ضروری جزو آکسیجن بھی نان میٹل ہے ۔
ایک طرح سے نان میٹلز ہماری حفاظت بھی کرتی ہیں مثلا جو کپڑے ہم پہنتے ہیں ، سیلولوز ( قدرتی فائبر ) یا پولیمر سنتھیٹک فائبر ) کے بنے ہیں ۔ ان کے علاوہ روزمرہ زندگی میں استعمال ہونے والی دیگر اشیا جیسا کہ لکڑی ، پلاسٹک کا فرنیچر ، پلاسٹک کی چادریں ، بیگ ، پلاسٹک کے پائپ اور برتن تمام نان میٹلز کے بنے ہوئے ہیں ۔ حتی کہ تمام انسیکٹی سائڈز ، پیسٹی سائڈز ، فیجی سائڈز اور جراثیم کش ادویات کے بنیادی اجزا بھی نان میٹلز پر مشتمل ہیں



